मीं पराने की ओर से तैस चुनी हुई महिला ते तैसेरे बच्चन के नवं ज़ैन सेइं अवं सच़्च़ो प्यार रखनो हूँ, ते सिर्फ अवं ही नइं, बल्के तै सब भी प्यार रखते हैं, जो सच़्च़ाई को ज़ानते हैं।
तै सच़ जो अस में स्थिर रातो है, ते सदा इश्शे साथी अटल रालो;
परमेशर बाजी, ते बाजी के मट्ठू यीशु मसीह की ओर से अनुग्रह, मेहरबानी, ते आराम इश्शे साथी सच़ ते मुहाबत साथी राले।
अवं बड़ू खुश हुआ, कि मीं तेरे किछ बच्चन को तैस हुक्मेरे मुताबिक, जो असन बाजी की ओर से मिली थी, सच़ पुड़ च़लतो हुए मैल्लो।
हुन्ना हे महिला, अवं तीं कोई नई हुक्म नइं, पुड़ तैए जो शुरू से इश्शे कां आए, लिखता हूँ; ते तीं का बिनती करता हूँ, कि अस एक्की होरि से मुहाब्त रखैल्हों।
ते मुहाबत ई आए कि अस तैसेरी हुक्मां केरे मुताबिक च़लम: ई तैए हुक्म आए, जो तुस ने शुरू से शुनी आए ते तुसन इस पुड़ च़लनू भी लोड़े।
किजोकि बड़ू से एरे भरमानेवाले जगत में निस्सी आए हैं, जो ई नइं मानते, कि यीशु मसीह जिसम में होकर अव; भरमानेवाला ते मसीह का विरोधी ईए आए।
अपने बारे मां हुशियार रहो; कि जो मेहनत अस सब ने किया आए, तैस जो तुस न खोना, बल्के तैसेरो पूरू तैसेरो फल मैल्हेलु।
जो कोई अगरोवं बध गाते, ते मसीह की शिक्षा में बना नइं रातो, तैसेरे कां परमेशर नहीं । जो कोई तैसेरी शिक्षा में स्थिर रातो आए, तैसेरे कां बाजी भी आए, ते मट्ठू भी।
कोई तुसन कां आए, ते ईए शिक्षा न दे, तैस न तो घर में एजने दुई, ते न नमस्कार करो।
किजोकि जो कोई एरे ज़ने को नमस्कार करता आए, तै तैसेरे बुरे कम्मन में शामल होता आए।
मीं हछी ज़ैरी गल्लां तुसन लिखनी हैं, पुड़ कागज ते स्याही से लिखनू नइं चहते; पुड़ उमीद आए, कि अवं तुसन कां एज्जी, ते कां होकर गल्ल बात करूँ: ज़ैस सेइं इश्शो आनन्द पूरू हो।(1 यूह. 1:4, 3 यूह. 1:13)
तेरी चुनी हुई बेइन के बच्चे तीं नमस्कार करते हैं।
