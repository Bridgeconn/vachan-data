मीं पराने की ओर से तैस ट्लारु गयुस के नवं, ज़ैस सेइं अवं सच़्च़ो प्यार रखनो हूँ।
हे ट्लारु, मेरी ई बँदग़ी,दुआ आए; कि ज़ेरे तू आत्मिक तरक्की कर रहा आए, तेरहे ही तू सब गल्लाँ में तरक्की करे, ते राज़ी बाज़ी रहे।
किजोकि ज़ैखन ढ्लान ने एइतां, तेरे तैस सच़ की गवाही दी, ज़ैस पुड़ तू सच़्च़े च़लतो आए, तो अवं बड़ू ही खुश हुआ।
मीं इस सेइं बेधतां ते कोई आनन्द नइं, कि अवं सुनूँ, कि मेरे बच्चे सच़ पुड़ च़लतो हैं।
हे ट्लारु, ज़ैखन भी तू ढ्लान के लेइ कम करे ते अजनबियों के लेइ भी तो विश्वासयोग्यता के साथी कर।
तैनेइं कलीसिया के सामने तेरे मुहाबत की गवाही दित्ती थी। अगर तू तैन तैस किसम भेज़ो करेगा ज़ैस तरीके परमेशर के लोकेइं के लेइ जाइज़ है तो रोड़ू करेगा।
किजोकि तैना तैस नवं के लेइ निस्से हैं, ते गैर कौमां से किछ नइं नेते।
एल्हेरेलेइ एरन का स्वागत करना लोड़े, ज़ैस सेइं अस भी सच़ के पासो में तैन केरे सहकर्मी भोन।
मीं कलीसिया को किछ लिखोरू था; पुड़ दियुत्रिफेस जो तैन मां बड्डो बनानू चहते आए, असन कबूल नइं करता।
एल्हेरेलेइ अगर अवं एज्जेलो, तो तैसेरे कम्मन की जो तै करता आए खबर दुवेइल्हो, कि तै इश्शे बारे में बुरी-बुरी गल्लां बकता आए; ते इस पुड़ भी सन्तोष न करके ऐपु ही ढ्लान को कबूल नइं करता, ते तैन जो कबूल करना चाते हैं, मना करता आए ते कलीसिया से कढ देतो आए।
हे ट्लारु, बुराई के नइं, पुड़ भलाई के अनुयायी हो। जो भलाई करता है, तै परमेशर की ओर से आए; पुड़ जो बुराई करता आए, तैनी परमेशर को नइं लवं।
दिमेत्रियुस के बारे में सब ने बल्के सच़ ने भी तुस ही गवाही दित्ती: ते अस भी गवाही देतन हैं, ते तू ज़ानतो आए, कि इश्शी गवाही सच़्च़ी आए।
मीं तींजो बड़ू किछ लिखनू तो था; पुड़ स्याही ते कलम से लिखनू नइं चहते।
पुड़ मीं उमीद आए कि तीं से लूशी च़ाढ़नेरि करूँगा: तैखन अस आमने-सामने गल्ल बात करेंगे:
तीं आराम मिलती रहे। इड़ी के मित्र-दौस्त तीं नमस्कार करते हैं तैड़ी के मित्रों के नवं ने नेइतां नमस्कार ज़ो देनो।(2 यूह. 1:12)
