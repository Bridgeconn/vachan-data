<tstset setid="NT" srclang="hindi" trglang="mandeali">
<DOC docid="1jn" sysid="src1">
<seg id="1">तेस जिन्दगी के वचन के बारे में जो आदि से था, जेसजो आस्से सूणा, होर जेसजो आपणी हाखिया से देखा, बल्कि जेसजो आस्से ध्यान से देखा होर हाथा से छुया।
</seg>
<seg id="2">(ये जिन्दगी साम्हणे हुआ, होर आस्से तेस जो देखा, होर तेसरी गवाही देंदे हैं, होर तुस्सा जो तेस अनन्त जिन्दगी का खबर देंदे हैं जो बापू के साउगी था होर आस्से पर साम्हणे हुआ)।
</seg>
<seg id="3">जो कुछ आस्से देखा होर सूणा आ तेसरा खबर तुस्सा जो भी देंदे हैं, इधी कठे कि तू भी आस्सा रे साउगी भागीदार हो; होर आस्सा री ये सहभागिता बापू के साउगी, होर तेसरे म्हठा यीशु मसीह के साउगी आ।
</seg>
<seg id="4">होर ये गल्ला आस्से इधी कठे लिखते हैं, कि तुस्सा रा ख़ुसी पूरा हो जाए ।
</seg>
<seg id="5">जो खबर आस्से तेस ले सूणा, होर तुस्सा जो सुनाते हैं, से ये आ; कि परमेसर प्रयासा आ होर तेस मन्झ कुछ भी नह्यारा नहीं ।
</seg>
<seg id="6">अगर आस्से कहें, कि तेसरे साउगी आस्सा री सहभागिता आ, होर फेरी नह्यारा में चलिये, तो आस्से झूठ बोलते हैं होर सच्चा पर नीं चलदे।
</seg>
<seg id="7">पर अगर जेहड़ा से प्रयासा में आ, तेहड़े ही आस्से भी प्रयासा में चलिये, तो एक दूजे से सहभागिता रखदे हैं होर तेसरे म्हठा यीशु मसीह का खून आस्से सब पापा से साफ करता आ।(यसा. 2:5)
</seg>
<seg id="8">अगर आस्से कहें, कि आस्से में कुछ भी पाप नीं, तो आपणे आपको धोखा देंदे हैं होर आस्से में सच्चा नीं।
</seg>
<seg id="9">अगर आस्से आपणे पापा को मन्नी ले, तो से आस्सा रे पापा को माफी करने, होर आस्से सब पाप से साफ करने में भरोसा रे लायक होर धर्मी आ।(भज. 32:5, नीति. 28:13)
</seg>
<seg id="10">अगर आस्से कहें कि आस्से पाप नीं किया, तो तेस जो झूठा ठहराते हैं, होर तेसरा वचन आस्से में नीं आ।
</seg>
<seg id="11">मेरे प्यारा बालका, मैं ये गल्ला तुस्सा जो इधी कठे लिखता हूँ, कि तू पाप नी करो; होर अगर कोई पाप करे तो बापू के वाले आस्सा रा एक मदतगार आ, यानि धर्मी यीशु मसीह।
</seg>
<seg id="12">होर सेई आस्सा रे पापा का पस्चाताप आ: होर सिर्फ आस्सा रे ही नीं, बल्कि सारे जगत के पापा का भी।
</seg>
<seg id="13">अगर आस्से तेसरे हुक्मा को मनगे, तो एस ले आस्से जाणी लेगे कि आस्से तेस जो जाणी गए हैं।
</seg>
<seg id="14">जो कोई ये बोलदा आ, “ मैं तेस जो जाण गया हूँ, ” होर तेसरे हुक्मा को नीं मन्नदा, से झूठा आ; होर तेस मन्झ सच्चा नीं।
</seg>
<seg id="15">पर जो कोई तेसरे वचन पर चले, तेस मन्झ सच्हे परमेसर का प्यार सही हुआ है । आस्से एस ई से पता होता आ, कि आस्से तेस मन्झ हैं।
</seg>
<seg id="16">जो कोई ये बोलदा आ, कि मैं तेस मन्झ बणा रैहन्दा हूँ, तेस जो चहिए कि से आपु भी तेहड़े ही चले जिहां यीशु मसीह चलदा था।
</seg>
<seg id="17">हे प्रियों, मैं तुस्सा जो कोई नई हुक्म नीं लिखता, पर सेई पुराणी हुक्म जो सुरुआत से तुस्सा जो मिली आ; ये पुराणी हुक्म से वचन आ, जेसजो तू ने सूणा आ।
</seg>
<seg id="18">फेरी भी मैं तुस्सा जो नई हुक्म लिखता हूँ; होर ये तो तेस मन्झ होर तू में सच्ची ठहरती आ; क्यूंकि नह्यारा मिटता जा रहा आ होर सच्चा की प्रयासा एबे चमकणे लगी आ।
</seg>
<seg id="19">जो कोई ये बोलदा आ, कि मैं प्रयासा में हूँ; होर आपणे भाई से दुस्मणी रखदा आ, से एबे तक नह्यारा ही में आ।
</seg>
<seg id="20">जो कोई आपणे भाई से प्यार रख्दा आ, से प्रयासा में रैहन्दा आ, होर ठोकर नीं खा सकदा।
</seg>
<seg id="21">पर जो कोई आपणे भाई से दुस्मणी रखदा आ, से नह्यारा में आ, होर नह्यारा में चलदा है; होर नीं जाणदा, कि केथी जाहाँ, क्यूंकि नह्यारा ने तेसरी हाखिया तूफान कर दिती हैं।
</seg>
<seg id="22">हे बालका, मैं तुस्सा जो इधी कठे लिखता हूँ, कि तेसरे नांऊँ से तुस्सा रे पापा री माफी हुए।(भज. 25:11)
</seg>
<seg id="23">हे पिताओं, मैं तुस्सा जो इधी कठे लिखता हूँ, कि जो आदि से आ, तू तेस जो जाणदे हो। हे जुआना, मैं तुस्सा जो इधी कठे लिखता हूँ, कि तू ने तेस बुरा पर जय पाई आ: हे बालका, मैं तुस्सा जो इधी कठे लिखीरा, कि तू बापू को जाणी गए हो।
</seg>
<seg id="24">हे पिताओं, मैं तुस्सा जो इधी कठे लिखीरा, कि जो आदि से आ तू तेस जो जाणी गए हो। हे जुआना, मैं तुस्सा जो इधी कठे लिखीरा, कि सामर्थी हो, होर परमेसर का वचन तू में बणा रैहन्दा आ, होर तू ने तेस बुरा पर जय पाई आ।
</seg>
<seg id="25">तू नी तो संसार से होर नी संसार की चीजा से प्यार रखा अगर कोई संसार से प्यार रख्दा आ, तो तेस मन्झ बापू का प्यार नीं आ।
</seg>
<seg id="26">क्यूंकि जो कुछ संसार में आ, यानि सरीर की अभिलाषा, होर हाखिया की अभिलाषा होर जीविका का घमण्ड, से बापू की ओर से नीं, पर संसार ही की ओर से आ।(रोम. 13:14, नीति. 27:20)
</seg>
<seg id="27">संसार होर तेसरी अभिलाषाएँ दोनों मिटते जांदे हैं, पर जो परमेसर की इच्छा पर चलदा आ, से हमेशा बणा रैहणा।
</seg>
<seg id="28">हे म्हठेया, ये अन्तिम समय आ, होर जेहड़ा तू ने सूणा आ, कि मसीह का विरोधी आनेवाला आ, तेसरे मुताबक एबे भी बौह्त से मसीह के विरोधी उठे हैं; एस ले आस्से जाणदे हैं, कि ये अन्तिम समय आ।
</seg>
<seg id="29">स्यों निकले तो आस्से में से ही, पर आस्से में से नी थे; क्यूंकि अगर स्यों आस्से में से हूहाँ, तो आस्सा रे साउगी रैहन्दे, पर निकल इधी कठे गए ताकि ये साम्हणे हो कि स्यों सब आस्से में से नीं हैं।
</seg>
<seg id="30">होर तुस्सा रा तो तेस पवित्र से अभिषेक हुआ आ, होर तू सब सच्चा जाणदे हो।
</seg>
<seg id="31">मैं तुस्सा जो इधी कठे नीं लिखा, कि तू सच्चा को नीं जाणदे, पर इधी कठे, कि तू तेस जो जाणदे हो, होर इधी कठे कि कोई झूठ, सच्चा की ओर से नीं।
</seg>
<seg id="32">झूठा कुण आ? से, जो यीशु के मसीह होने का मुखरना करता आ; होर मसीह का विरोधी सेई आ, जो बापू का होर म्हठा का मुखरना करता आ।
</seg>
<seg id="33">जो कोई म्हठा का मुखरना करता आ तेसरे वाले बापू भी नीं: जो म्हठा को मन्नी लेता आ, तेसरे वाले बापू भी आ।
</seg>
<seg id="34">जो कुछ तू ने सुरुआत से सूणा आ सेई तू में बणा रहे; जो तू ने सुरुआत से सूणा आ, अगर से तू में बणा रहे, तो तू भी म्हठा में, होर बापू में बणे रहोगे।
</seg>
<seg id="35">होर जेसरी तिने आस्से से प्रतिज्ञा की से अनन्त जिन्दगी आ।
</seg>
<seg id="36">मैं ये गल्ला तुस्सा जो तिन्हारे बारे में लिखी हैं, जो तुस्सा जो भरमाते हैं।
</seg>
<seg id="37">होर तुस्सा रा से अभिषेक, जो तेसरी ओर से किया गया, तू में बणा रैहन्दा आ; होर तुस्सा जो इसका प्रयोजन नीं, कि कोई तुस्सा जो स्खाए, बल्कि जिहां से अभिषेक जो तेसरी ओर से किया गया तुस्सा जो सब गल्ला स्खान्दा आ, होर ये सच्चा आ, होर झूठा नीं होर जेहड़ा तिने तुस्सा जो स्खाया आ तेहड़े ही तू तेस मन्झ बणे रैहन्दे हो।(यूह. 14:26)
</seg>
<seg id="38">इधी कठे हे बालका, तेस मन्झ बणे रहो; कि जेबे से साम्हणे हो, तो आस्से साहस हो, होर आस्से तेसरे आऊणे पर तेसरे साम्हणे बेज्जती नी हो।
</seg>
<seg id="39">अगर तुस्से जाणहां ऐं हो, कि से धर्मी आ, तो ये भी जाणदे हो, कि जो कोई सच्चाई का काम करता आ, से तेस ले जम्या आ।
</seg>
<seg id="40">देखा, बापू ने आस्से से केहड़ा प्यार किया आ, कि आस्से परमेसर की सन्तान बोली जाए, होर आस्से हैं भी; इधी कठे संसार आस्से नीं जाणदा, क्यूंकि तिने तेस जो भी नीं जाणा।
</seg>
<seg id="41">हे प्रियों, एबे आस्से परमेसर की सन्तान हैं, होर एबे तक ये साम्हणे नीं हुआ, कि आस्से क्या कुछ हूणे! इतना जाणदे हैं, कि जेबे यीशु मसीह साम्हणे होगा तो आस्से भी तेसरे बराबर हूणे, क्यूंकि आस्से तेस जो तेहड़ा ही देखणा जेहड़ा से आ।
</seg>
<seg id="42">होर जो कोई तेस पर ये आस रख्दा आ, से आपणे आपको तेहड़ा ही पवित्र करता आ, जेहड़ा से पवित्र आ।
</seg>
<seg id="43">जो कोई पाप करता आ, से व्यवस्था का व्रोध करता आ; होर पाप तो व्यवस्था का व्रोध आ।
</seg>
<seg id="44">होर तुस्से जाणहां ऐं हो, कि यीशु मसीह इधी कठे साम्हणे हुआ, कि पापा को हर ले जाए; होर तेस मन्झ कोई पाप नीं। (यूह. 1:29)
</seg>
<seg id="45">जो कोई तेस मन्झ बणा रैहन्दा आ, से पाप नीं करता: जो कोई पाप करता आ, तिने नी तो तेस जो देखा आ, होर नी तेस जो जाणा आ।
</seg>
<seg id="46">प्यारा बालका, किसी के भरमाने में नी आउणा; जो सच्चाई का काम करता आ, सेई तेसरे बराबर धर्मी आ।
</seg>
<seg id="47">जो कोई पाप करता आ, से शैतान की ओर से आ, क्यूंकि शैतान सुरुआत ही से पाप करता आयेरा आ। परमेसर का म्हठा इधी कठे साम्हणे हुआ, कि शैतान के कामा को नास करे।
</seg>
<seg id="48">जो कोई परमेसर से जम्या आ से पाप नीं करता; क्यूंकि तेसरा बीज तेस मन्झ बणा रैहन्दा आ: होर से पाप कर ही नीं सकदा, क्यूंकि से परमेसर से जम्या आ।
</seg>
<seg id="49">एस ई से परमेसर की सन्तान, होर शैतान की सन्तान जाणे जांदे हैं; जो कोई सच्चाई नीं करता, से परमेसर से नीं, होर नी से जो आपणे भाई से प्यार नीं रख्दा।
</seg>
<seg id="50">क्यूंकि जो खबर तू ने सुरुआत से सूणा, से ये आ, कि आस्से एक दूजे से प्यार रखें।
</seg>
<seg id="51">होर कैन के बराबर नी बणे, जो तेस बुरा से था, होर जिने आपणे भाई की हत्या की। होर तेसरी हत्या किस वजहा की? इधी कठे कि तेसरे काम बुरे थे, होर तेसरे भाई के काम धार्मिक थे।(भज. 38:20)
</seg>
<seg id="52">हे भाइयो, अगर संसार तू से दुस्मणी करता आ तो अचम्भा नी करना।
</seg>
<seg id="53">आस्से जाणदे हैं, कि आस्से मौत से पार होकर जिन्दगी में पूजे हैं; क्यूंकि आस्से भाइयो से प्यार रखदे हैं जो प्यार नीं रख्दा, से मौत की हालत में रैहन्दा आ।
</seg>
<seg id="54">जो कोई आपणे भाई से दुस्मणी रखदा आ, से हत्यारा आ; होर तुस्से जाणहां ऐं हो, कि किसी हत्यारे में अनन्त जिन्दगी नीं रैहन्दा।
</seg>
<seg id="55">आस्से प्यार एस ई से जाणा, कि तिने आस्सा रे लये आपणे प्राण देई दिते; होर आस्से भी भाइयो के लिये प्राण देणा चहिए।
</seg>
<seg id="56">पर जेस किसी के वाले संसार की जायदाद हो होर से आपणे भाई को जरूरत में देखी किन्हें तेस पर दया देख्या खांदे चाहे, तो तेस मन्झ परमेसर का प्यार केहड़े बणा रही सक्दा आ?(व्यव. 15:7, 8)
</seg>
<seg id="57">ओ मेरे प्यारा बालका, आस्से वचन होर जीभ ही से नीं, पर काम होर सच्चा के ज्रीए भी प्यार करें।
</seg>
<seg id="58">एस ई से आस्से जानेंगे, कि आस्से सच्चा के हैं; होर जेस गल्ला में आस्सा रा मन आस्से इल्जाम देणा, तेस बारे में आस्से तेसरे साम्हणे आपणे मन को आश्वस्त कर सकगे।
</seg>
<seg id="59">क्यूंकि परमेसर आस्सा रे मन से बड़ा है; होर सब कुछ जाणदा आ।
</seg>
<seg id="60">हे प्रियों, अगर आस्सा रा मन आस्से इल्जाम नी दे, तो आस्से परमेसर के साम्हणे साहस होता आ।
</seg>
<seg id="61">होर जो कुछ आस्से माँगते हैं, से आस्से तेस ले मिल्हा; क्यूंकि आस्से तेसरे हुक्मा को मानते हैं; होर जो तेस जो बांका लघ्हा सेई करते हैं।
</seg>
<seg id="62">होर तेसरी हुक्म ये आ कि आस्से तेसरे म्हठा यीशु मसीह के नांऊँ पर विस्वास करें होर जेहड़ा तिने आस्से हुक्म दितेया आ तेसरे ई मुताबक आपु में प्यार रखें।
</seg>
<seg id="63">होर जो परमेसर की हुक्मा को मन्नदा आ, से तेस मन्झ, होर परमेसर तिन्हा मन्झ बणा रैहन्दा आ: होर एस ई से, यानि तेस पवित्र आत्मा से जो तिने आस्से दितेया आ, आस्से जाणदे हैं, कि से आस्से में बणा रैहन्दा आ।
</seg>
<seg id="64">हे प्रियों, हर एक आत्मा पर विस्वास नी करो: बल्कि आत्माओं को परखो, कि स्यों परमेसर की ओर से हैं कि नीं; क्यूंकि बौह्त से झूठे भविष्यद्वक्ता जगत में निकल खड़े हुए हैं।
</seg>
<seg id="65">परमेसर का आत्मा तू एस तरीके ले से पछयाण सक्दे हो, कि जो कोई आत्मा मन्नी लेती आ, कि यीशु मसीह सरीर में होकर आयेरा आ से परमेसर की ओर से आ।
</seg>
<seg id="66">होर जो कोई आत्मा यीशु को नीं मन्नदी, से परमेसर की ओर से नीं आ; येई मसीह के विरोधी की आत्मा आ; जेसरी गल्ला तू सुन चुके हो, कि से आनेवाला आ होर एबे भी जगत में आ।
</seg>
<seg id="67">हे प्यारा बालका, तू परमेसर के हो होर तिन्हा आत्माओं पर जय पाई आ; क्यूंकि जो तू में आ, से तेस ले जो संसार में आ, बड़ा आ।
</seg>
<seg id="68">स्यों आत्माएँ संसार के हैं, इधी कठे स्यों संसार की गल्ला बोलते हैं, होर संसार तिन्हारी सुणहां।
</seg>
<seg id="69">आस्से परमेसर के हैं। जो परमेसर को जाणदा आ, से आस्सा री सुणहां; जो परमेसर को नीं जाणदा से आस्सा री नी सुणदा; इयाँ ईं आस्से सच्चा की आत्मा होर भ्रम की आत्मा को पछयाण लेंदे हैं।
</seg>
<seg id="70">हे प्रियों, आस्से आपु में प्यार रखें; क्यूंकि प्यार परमेसर से आ होर जो कोई प्यार करता आ, से परमेसर से जम्या आ होर परमेसर को जाणदा आ।
</seg>
<seg id="71">जो प्यार नीं रख्दा से परमेसर को नीं जाणदा आ, क्यूंकि परमेसर प्यार आ।
</seg>
<seg id="72">जो प्यार परमेसर आस्से से रख्दा आ, से एस ले साम्हणे हुआ कि परमेसर ने आपणे इक ई एक म्हठा को जगत में भेजा आ कि आस्से तेसरे ज्रीए जिन्दगी पाए।
</seg>
<seg id="73">प्यार एस मन्झ नीं कि आस्से परमेसर से प्यार किया पर एस मन्झ आ, कि तिने आस्से से प्यार किया होर आस्सा रे पापा के पस्चाताप के लिये आपणे म्हठा को भेजा।
</seg>
<seg id="74">हे प्रियों, जेबे परमेसर ने आस्से से एह्ड़ा प्यार किया, तो आस्सा जो भी आपु में प्यार रखणा चहिए।
</seg>
<seg id="75">परमेसर को कधी किसी ने नीं देखा; अगर आस्से आपु में प्यार रखें, तो परमेसर आस्से में बणा रैहन्दा आ; होर तेसरा प्यार आस्से में सही होता आ।
</seg>
<seg id="76">एस ई से आस्से जाणदे हैं, कि आस्से तेस मन्झ बणे रैहन्दे हैं, होर से आस्से में; क्यूंकि तिने आपणीं आत्मा में से आस्से दितेया आ।
</seg>
<seg id="77">होर आस्से देख भी लिया होर गवाही देंदे हैं कि बापू ने म्हठा को जगत का उद्धारकर्ता होने के लये भेजा आ।
</seg>
<seg id="78">जो कोई ये मन्नी लेता आ, कि यीशु परमेसर का म्हठा आ परमेसर तेस मन्झ बणा रैहन्दा आ, होर से परमेसर में।
</seg>
<seg id="79">होर जो प्यार परमेसर आस्से से रख्दा आ, तेस जो आस्से जाणी गए, होर आस्से तेस पर विस्वास आ। परमेसर प्यार आ; जो प्यार में बणा रैहन्दा आ से परमेसर में बणा रैहन्दा आ; होर परमेसर तेस मन्झ बणा रैहन्दा आ।
</seg>
<seg id="80">एस ई से प्यार आस्से में सही हुआ, कि आस्से न्याय के ध्याड़ा साहस हो; क्यूंकि जेहड़ा से आ, तेहड़े ही संसार में आस्से भी हैं।
</seg>
<seg id="81">प्यार में डर नीं होता, बल्कि सही प्यार डर को दूर कर देंदा आ, क्यूंकि डर का रिस्ता सजा से होता आ, होर जो डर करता आ, से प्यार में सही नीं हुआ।
</seg>
<seg id="82">आस्से इधी कठे प्यार करते हैं, क्यूंकि पैहले तिने आस्से से प्यार किया।
</seg>
<seg id="83">अगर कोई बोले, “ मैं परमेसर से प्यार रख्दा हूँ, ” होर आपणे भाई से नफरत रखे; तो से झूठा आ; क्यूंकि जो आपणे भाई से, जेसजो तिने देखा आ, प्यार नीं रख्दा, तो से परमेसर से भी जेसजो तिने नीं देखा, प्यार नीं रख सकदा।
</seg>
<seg id="84">होर तेस ले आस्से ये हुक्म मिलया आ, कि जो कोई आपणे परमेसर से प्यार रख्दा आ, से आपणे भाई से भी प्यार रखे।
</seg>
<seg id="85">जेसरा ये विस्वास आ कि यीशु ही मसीह आ, से परमेसर से पैदा हुआ है होर जो कोई पैदा करणे वाले से प्यार रख्दा आ, से तेस ले भी प्यार रख्दा आ, जो तेस ले पैदा हुआ आ।
</seg>
<seg id="86">जेबे आस्से परमेसर से प्यार रखदे हैं, होर तेसरे हुक्मा को मानते हैं, तो एस ई से आस्से ये जाण लेंदे हैं, कि आस्से परमेसर की सन्तानों से प्यार रखदे हैं।
</seg>
<seg id="87">क्यूंकि परमेसर का प्यार ये आ, कि आस्से तेसरे हुक्मा को मन्ने; होर तेसरा हुक्म बोझदायक नीं।(मत्ती 11:30)
</seg>
<seg id="88">क्यूंकि जो कुछ परमेसर से पैदा हुआ आ, से संसार पर जय हासल करता आ, होर से जीत जेसले संसार पर जय हासल होती आ आस्सा रा विस्वास आ।
</seg>
<seg id="89">संसार पर जय पानेवाला कुण आ? सिर्फ से जेसरा विस्वास आ, कि यीशु, परमेसर का म्हठा आ।
</seg>
<seg id="90">ये सेई आ, जो पाणी होर खून के ज्रीए आयेरा था; यानि यीशु मसीह: से नी सिर्फ पाणी के ज्रीए, बल्कि पाणी होर खून दोनों के ज्रीए आयेरा था। होर ये आत्मा आ जो गवाही देंदा आ, क्यूंकि आत्मा सच्चा आ।
</seg>
<seg id="91">होर गवाही देणे वाले तीन हैं;
</seg>
<seg id="92">आत्मा, पाणी, होर खून; होर तीनों एक ही गल पर सहमत हैं।
</seg>
<seg id="93">जेबे आस्से आदमिया की गवाही मन्नी लेंदे हैं, तो परमेसर की गवाही तो तेस ले बढ़ी किन्हें आ; होर परमेसर की गवाही ये आ, कि तिने आपणे म्हठा के बारे में गवाही दिती आ।
</seg>
<seg id="94">जो परमेसर के म्हठा पर विस्वास करता आ, से आपणे ही में गवाही रख्दा आ; जिने परमेसर पर विस्वास नीं किया, तिने तेस जो झूठा बणाया; क्यूंकि तिने तेस गवाही पर विस्वास नीं किया, जो परमेसर ने आपणे म्हठा के बारे में दिती आ।
</seg>
<seg id="95">होर से गवाही ये आ, कि परमेसर ने आस्से अनन्त जिन्दगी दितेया आ होर ये जिन्दगी तेसरे म्हठा में आ।
</seg>
<seg id="96">जेस वाले म्हठा आ, तेसरे वाले जिन्दगी आ; होर जेस वाले परमेसर का म्हठा नीं, तेसरे वाले जिन्दगी भी नीं आ।
</seg>
<seg id="97">मैं तुस्सा जो, जो परमेसर के म्हठा के नांऊँ पर विस्वास करते हो, इधी कठे लिखीरा कि तुस्से जाणा कि अनन्त जिन्दगी तुस्सा रा आ।
</seg>
<seg id="98">होर आस्से तेसरे साम्हणे जो साहस होता आ, से ये आ; कि अगर आस्से तेसरी इच्छा के मुताबक कुछ माँगते हैं, तो आस्सा री सुणहां।
</seg>
<seg id="99">होर जेबे आस्से जाणदे हैं, कि जो कुछ आस्से माँगते हैं से आस्सा री सुणहां, तो ये भी जाणदे हैं, कि जो कुछ आस्से तेस ले मांगेया, से पाया आ।
</seg>
<seg id="100">अगर कोई आपणे भाई को एह्ड़ा पाप करते देखे, जेसरा फल मौत नी हो, तो अर्ज करे, होर परमेसर तेस जो तिन्हारे लिये, जिन्हें एह्ड़ा पाप किया आ जेसरा फल मौत नी हो, जिन्दगी देणा। पाप एह्ड़ा भी होता आ जेसरा फल मौत आ ऐता रे बारे में मैं अर्ज करने के लिये नीं बोल्दा।
</seg>
<seg id="101">सब किस्मा का पाप तो पाप आ, पर एह्ड़ा पाप भी आ, जेसरा फल मौत नीं।
</seg>
<seg id="102">आस्से जाणदे हैं, कि जो कोई परमेसर से पैदा हुआ आ, से पाप नीं करता; पर जो परमेसर से पैदा हुआ, तेस जो से बचाए रख्दा आ: होर से बुरा तेस जो छूहणे नीं पाता।
</seg>
<seg id="103">आस्से जाणदे हैं, कि आस्से परमेसर से हैं, होर सारा संसार तेस बुरा के काबू में पया आ।
</seg>
<seg id="104">होर ये भी जाणदे हैं, कि परमेसर का म्हठा आई गया आ होर तिने आस्से समझ दिती आ, कि आस्से तेस सच्चे को पछयाणे, होर आस्से तेस मन्झ जो सच्चा आ, यानि तेसरे म्हठा यीशु मसीह में रैहन्दे हैं। सच्चा परमेसर होर अनन्त जिन्दगी येई आ।
</seg>
<seg id="105">हे बालका, आपणे आपको मुर्तिया से बचाए रखो।
</seg>
</DOC></tstset>