मेरे पुराणी की ओर से तेस प्यारा गयुस के नांऊँ, जेसले मैं सच्चा प्यार रख्दा हूँ।
हे प्यारा, मेरी ये प्राथना आ; कि जिहां तू आत्मिक बढ़ोतरी कर रहा आ, तेहड़े ही तू सभ गल्ला में बढ़ोतरी करे, होर ठीक ठाक रहे।
क्यूंकि जेबे भाइयो ने आई किन्हें, तेरे तेस सच्चा की गवाही दी, जेस पर तू सच्हे चलदा आ, तो मैं बौह्त ही खुसी हुआ।
मुंजो एस ले बढ़ी किन्हें होर कोई ख़ुसी नीं, कि मैं सुनूँ, कि मेरे बच्चे सच्चा पर चलदे हैं।
हे प्यारा, जेबे भी तू भाइयो के लये काम करे होर अजनबियों के लये भी तो विश्वासयोग्यता के साउगी कर।
तिन्हें कलीसिया के साम्हणे तेरे प्यार की गवाही दी थी। अगर तू तिन्हें तेस किस्म भेज करेगा जिहां परमेसर के लोका के लिये सही है तो बांका करेगा।
क्यूंकि स्यों तेस नांऊँ के लिये निकले हैं, होर दूजी जातियों से कुछ नीं लेंदे।
इधी कठे एह्ड़ेया का सुआगत करना चहिए, जेसले आस्से भी सच्चा के तरफदारी में तिन्हारे सहकर्मी हो।
मैं कलीसिया को कुछ लिखा था; पर दियुत्रिफेस जो तिन्हा मन्झ बड़ा बणना चाह्न्दा आ, आस्से ग्रहण नीं करता।
इधी कठे अगर मैं आऊणा, तो तेसरे कामा की जो से करता आ खैर खबर दुआणा, कि से आस्सा रे बारे में बुरी-बुरी बातें बकता आ; होर एस पर भी सन्तोष नी करके आपु ही भाइयो को ग्रहण नीं करता, होर तिन्हें जो ग्रहण करना चाह्न्दे हैं, मना करता आ होर कलीसिया से काढ देंदा आ।
हे प्यारा, बुराई के नीं, पर भलाई के पीछे चलनेवाला हो। जो भलाई करता है, से परमेसर की ओर से आ; पर जो बुराई करता आ, तिने परमेसर को नीं देखा।
दिमेत्रियुस के बारे में सब ने बल्कि सच्चा ने भी तुस्से ही गवाही दी: होर आस्से भी गवाही देते हैं, होर तू जाणदा आ, कि आस्सा री गवाही सच्ची आ।
मुंजो तुजो बौह्त कुछ लिखणा तो था; पर स्याही होर कलम से लिखणा नीं चाह्न्दा।
पर मुंजो आस आ कि तुजो से जल्दी चढ़ावा करूँगा: तेबे आस्से आमणे साम्हणे गल -बात करेंगे:
तुजो शान्ति मिलती रहे। ऐथी के दोस्त तुजो नमस्कार करते हैं तेथी के मित्रों के नांऊँ ले लई किन्हें नमस्कार बोल देणा।(2 यूह. 1:12)
