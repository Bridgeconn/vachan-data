मेरे पुराणी की ओर से तेस चुनी हुई महिला होर तेसरे बच्चो के नांऊँ जिन्हा ले मैं सच्चा प्यार रख्दा हूँ, होर सिर्फ मैं ही नीं, बल्कि से सब भी प्यार रखदे हैं, जो सच्चाई को जाणदे हैं।
से सच्चा जो आस्से में स्थिर रैहन्दा है, होर हमेशा आस्सा रे साउगी अटल रैहणा;
परमेसर बापू, होर बापू के म्हठा यीशु मसीह की ओर से दया, दया, होर तसल्ली आस्सा रे साउगी सच्चा होर प्यार साउगी रैहणा।
मैं बौह्त खुसी हुआ, कि मैं तेरे कुछ बच्चो को तेस हुक्मा रे मुताबक, जो आस्से बापू की ओर से मिली थी, सच्चा पर चलदे हुए पाया।
एबे हे महिला, मैं तुजो कोई नई हुक्म नीं, पर सेई जो सुरुआत से आस्सा रे वाले आ, लिखता हूँ; होर तुध ले अर्ज करता हूँ, कि आस्से एक दूजे से प्यार रखें।
होर प्यार ये आ कि आस्से तेसरी हुक्मा रे मुताबक चलिये: ये सेई हुक्म आ, जो तू ने सुरुआत से सुणी आ होर तुस्सा जो एस पर चलणा भी चहिए।
क्यूंकि बौह्त से एह्ड़े भरमानेवाले जगत में निकली आए हैं, जो ये नीं मानते, कि यीशु मसीह सरीर में होकर आयेरा; भरमानेवाला होर मसीह का विरोधी येई आ।
आपणे गल्ला मनणी रहो; कि जो मैहनत आस्से सब ने किया आ, तेस जो तू नी खोना, बल्कि तेसरा पूरा इनाम पाओ।
जो कोई आगे चल जाहाँ, होर मसीह की सिक्षा में बणा नीं रैहन्दा, तेसरे वाले परमेसर नहीं । जो कोई तेसरी सिक्षा में स्थिर रैहन्दा आ, तेसरे वाले बापू भी आ, होर म्हठा भी।
अगर कोई तुस्सा वाले आए, होर येई सिक्षा नी दे, तेस जो नी तो घर में आऊणे दो, होर नी नमस्कार करो।
क्यूंकि जो कोई एह्ड़े जण को नमस्कार करता आ, से तेसरे बुरे कामा में भागीदार होता आ।
मुंजो बौह्त सारी गल्ला तुस्सा जो लिखनी हैं, पर कागज होर स्याही से लिखणा नीं चाह्न्दा; पर आस आ, कि मैं तुस्सा वाले आऊँ, होर साम्हणे होकर गल -बात करूँ: जेसले आस्सा रा ख़ुसी पूरा हो।(1 यूह. 1:4, 3 यूह. 1:13)
तेरी चुनी हुई बैहण के बच्चे तुजो नमस्कार करते हैं।
