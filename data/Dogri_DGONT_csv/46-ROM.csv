Book,Chapter,Verse,Text
ROM,1,1,"मैं पौलुस, जेड़ा यीशु मसीह दास ऐ, ते प्रेरित ओनें आसतै बुलाया गीया, ते परमेसर दे ओस शोभ समाचार आसतै परमेसर थमां चुनयां गीया ऐ "
ROM,1,2,"जेस दी पैलें गै परमेसर थमां पवित्र शास्त्र च, "
ROM,1,3,अपने पुत्र साडे प्रभु यीशु मसीह दे बारै च पविखवाणी कित्ता हा; ओ मानु आला लेखा तां दाऊद दे खांनदान चा पैदा ओया 
ROM,1,4,ते पवित्रता दी आत्मा आला लेखा मरें दें चां जींदे ओनें दे कारन शक्ति कन्नें परमेसर दा पुत्र अखया गिया ऐ 
ROM,1,5,"मसीह थमां असेंगी क्रपा ते प्रेरिताई परमेसर थमां मिली के ओदे नां दै कारन सारी जातीयें दे लोक विश्वास करीयै मसीह दी मनन, "
ROM,1,6,जिन्दे च तोस बी जेड़े रोम च रौंदे ओ यीशु मसीह दे ओनें लेई बलाये गेदे ओ। 
ROM,1,7,"ए चिट्ठी थूआडे सारे दे नां ऐ, जेड़े रोम शैर च परमेसर दे प्यारे न, ते पवित्र ओनें आसतै बलाये गेदे न; साड़े पिता परमेसर ते प्रभु यीशु मसीह थमां तुसेंगी क्रपा ते शान्ति मिलदी रवै। "
ROM,1,8,"पैलें आंऊँ थूआड़े सारे दे लेई यीशु मसीह दै जरियै अपने परमेसर दा शुकर करना ऐं, गी के प्रभु यीशु च थूआड़े विश्वास दी चर्चा सारी दुनिया च उआ करदी ऐ "
ROM,1,9,"परमेसर जेसदी सेवा आंऊँ अपनी पूरी आत्मा कन्नें ओदे पुत्र दा शोभ समाचार प्रचार करने दे बारै च करना ऐं, उवै मेरा गवाह ऐ, के आंऊँ तुसेंगी अपने प्रार्थना च केस चाली लगातार याद करदा रौना ऐं "
ROM,1,10,"ते लगातार अपनी प्रार्थनाए च अर्ज करना ऐं, के किसै बी चाली थूआड़े कोल औने दा मेरा सफ़र परमेसर दी मरजी कन्नें कामजाब ऊऐ "
ROM,1,11,"किके आंऊँ थूआडे कन्नें मिलने दी इच्छया करना ऐं, गी के आंऊँ तुसेंगी कोई आत्मिक शीश दियां जेस कन्नें तोस विश्वास च मजबूत ओई जाओ; "
ROM,1,12,"मतबल ए, के आंऊँ थूआडे बेच आईयै थुआडे कन्नें ओस विश्वास थमां जेड़ा मेरे च, ते थूआडे चै, एक दुए कोला दलेरी पां। "
ROM,1,13,"ए मेरे विश्वासी प्राओ, आंऊँ चांना के तोस ए जानो के मै बार-बार थूआडे कोल औना सोचया, के जियां मिगी गैर यहूदी च फल मिलया, इयां गै थुआडे च बी मिलै, लेकन ऊन तकर रुका दा रिया। "
ROM,1,14,"आंऊँ यूनानीयें ते दुई पाषें आलें दा, ते सुलझें दे ते बिना सुलझें लोकें दा कर्जदार आं। "
ROM,1,15,"एसकरी, आंऊँ तुसेंगी बी जेड़े रोम शैर च राैंदे ओ, शोभ समाचार सुनाने लेई अपने मन कोला त्यार आं। "
ROM,1,16,"किके आंऊँ शोभ समाचार सनानें लेई शरमिन्दा नेई ओंदा, एसलेई के यीशु मसीह दा शोभ समाचार अर एक विश्वास करने आलें आसतै, पैलें तां यहूदी, ते पी यूनानी दे लेई, मुक्ति आसतै परमेसर दी शक्ति ऐ। "
ROM,1,17,"किके सुसमचारें च परमेसर दी तार्मिकता विश्वास क्न्ने ते बश्वास लेई प्रकट ओंदी ऐ; जियां पवित्र शास्त्र च लिखे दा ऐ, “तरमी मनुक्ख विश्वास कन्नें जिन्दा रौग।” "
ROM,1,18,"परमेसर दा गुस्सा तां उनें लोकें दी सारी अपक्ति ते अतर्म ऊपर सोर्ग चा परकट ओंदा ऐ, जेडे सच्च गी अतर्म कन्नें दबाई रखदे न। "
ROM,1,19,"ता करी के परमेसर दे बारै च ज्ञान उन्दे मने च परकट ऐ, किके परमेसर ने उन्दे ऊपर परकट कित्ता ऐ। "
ROM,1,20,"किके परमेसर दे अन दिखे गोण, मतलव मेशा दी शक्ति ते ओदा अपना सभाह, दुनिया गी बनाने दै बेलै कोला ओदे कम्में दे जरिये दिखने च ओदे न, ता करी उन्दे कोल कोई बहाना नेई। "
ROM,1,21,"एस कारन के परमेसर गी जानने ऊपर बी उनें परमेसर दे काबल बड़ाई ते शुकर नेई कित्ता, सगुआं गलत बचार करन लगे, इत्थें तकर के उन्दा निर्बुध्दी मन न्हेरा ओई गीया। "
ROM,1,22,"ओ अपने आप गी बुध्दिमान अखीयै मुर्ख बनी गै, "
ROM,1,23,"ते उनें नां मरने आले परमेसर दी मैमा गी नाश ओनें आले मनुक्ख, पैंछीयें, चौंऊ खुरें आले, ते पुञां चलने आले जीबें गी मूरत आला लेखा बदली दित्ता। "
ROM,1,24,"एसकरी परमेसर ने उनेंगी उन्दे मन दी इच्छें दै मताबक अनैतिक कम करन लेई छुड़ी दीता, के ओ अप्पुं बिचें बुरे कम्में कन्नें अपनी जींदु दा बेआदर करन। "
ROM,1,25,"किके उनें परमेसर दी सच्चाई गी बदलीयै चूठ च बदली दित्ता, ते सृष्टि दी अराधना ते सेवा कित्ती,नां के ओस सृष्टिकर्त्ता दी जेडा मेशा तन्न ऐ, आमीन। "
ROM,1,26,"एसकरी परमेसर ने उनेंगी नीच खुआशें दे अथ्थ बेच छुड़ी दित्ता; इत्थें तकर के उन्दी जनांनियें बी सेई सभाह दे बर्ताओ गी ओस दे बेच जेडा सेई कम करने दै खलाफ ऐ, बदली दित्ता। "
ROM,1,27,"इयां गै मडदें बी जनांनियें दे कन्नें सेई कम दा बर्ताओ छुड़ियै अप्पुं चें मस्त ओईयै मुकान लगे, ते मडदें,मडदें दे कन्नें गलत कम करयै अपने ओस गलत कम दी सेई सज़ा मिली। "
ROM,1,28,"जेलै उनें परमेसर गी जानना नेई चाया, एसकरी परमेसर ने बी उनेंगी उन्दे नीच मन दे मताबक छुडी दीता, के ओ पैडे कम करन, "
ROM,1,29,"ओ अर चाली दी अतार्मिकता, दुष्टता, ते लालच, बैर बरोध कन्नें परोई गै, ते सारी एर्षा, अत्या, चगड़े,ते छल, ते पैड़ी अरक्तें कन्नें परी गै, ओ चुगली करने आले, "
ROM,1,30,"गपाँ मारने आले, निंदया करने आले, परमेसर कन्नें नफरत करने आले,अप्पुं लड़ाई लेने आले, कमंड करनेआले, मानी, पैडे-पैडे कम्में दी जोयनां बनानें आले, मा-प्यों दा उक्म नेई मनने आले, "
ROM,1,31,"बेबकुफ, विश्वास त्रोड़ने आले, प्यार ते दिया कोला दूर न, ते बेदन नेई करने आले ओई गै। "
ROM,1,32,"ओ तां परमेसर दी ए विधि जांनदे हे के ऐसे-ऐसे कम करनेआले मौत दी सज़ा दे काबल न, तां बी पी ओ अप्पुं गै ऐसे कम करदे न, लेकन करने आलें ऊपर बी खोश ओदे न। "
ROM,2,1,"एस आसतै ए दोष लाने आले, तू कोई कि नेई ओगा, तू दोषी ऐं; किके जेस गल्ल च तू दुए ऊपर दोष लाना ऐं, उसै गल्ल च तू अपने आप गी बी दोषी खुआना ऐं, एसकरी के तू जेड़ा दोष लाना ऐं, अप्पुं उवै कम करना ऐं। "
ROM,2,2,ते अस जांनदे न के ऐसे-ऐसे कम करने आले ऊपर परमेसर तर्फुं ठीक-ठीक सज़ा दा उक्म ओंदा ऐ। 
ROM,2,3,"ए मनुक्ख, तू जेडा ऐसे-ऐसे कम करने आले ऊपर दोष लाना ऐं, ते अप्पुं गै उवै कम करना ऐं; के ए जानना ऐ के तू परमेसर दी सज़ा दे उक्म कोला बची जागा? "
ROM,2,4,"के तू ओदी पलाई, ते सेंन करने दी शक्ति, ते स्बर करने आला तन्न गी तोच्छ जानना ऐं? के ए नेई समझदा के परमेसर दी पलाई तुगी मन फराव गी सखांदी ऐ? "
ROM,2,5,"पर तू अपनी कठोरता ते जिद्दी मन दै मताबक ओदे गुस्सै दे देन लेई, जेदे च परमेसर दा सच्चा न्याय परकट ओग, अपने लेई गुस्सा कमा करना ऐं। "
ROM,2,6,परमेसर अर एक गी ओदे कम्में दे मताबक बदला देग; 
ROM,2,7,"जेड़े छैल कम च मजबूत रेइयै मैमा, ते आदर, ते अमरता दी खोज च न, उनेंगी परमेसर मेशा दी जींदडी देग; "
ROM,2,8,"लेकन जेडे खोदगरजी न ते सच्च गी नेई मनदे, लेकन ओ अतर्म गी मनदे न, उन्दे ऊपर गुस्सा ते कोप पौग। "
ROM,2,9,"ते कलेश ते संकट अर एक मनुक्ख दे प्राण ऊपर जेड़ा बराई करदा ऐ औग, पैलें यहूदी पर पी यूनानी ऊपर "
ROM,2,10,"लेकन मैमा ते आदर ते शांति अर एक गी मिलग, जेड़ा पला करदा ऐ, पैलें यहूदी गी पी यूनानी गी। "
ROM,2,11,किके परमेसर कुसे दी तरफदारी नेई करदा 
ROM,2,12,"एसकरी के जिन्नें बिना कनून पाए दै पाप कित्ता, ओ बिना कनून दे नाश ओई जाग़न; ते जिन्नें कनून पाईयै पाप कित्ता, उन्दी सज़ा कनून दै मताबक ओग; "
ROM,2,13,"किके परमेसर दे उत्थें कनून दे सुनने आले तरमी नेई, लेकन कनून ऊपर चलने आले तरमी खुआए जागन। "
ROM,2,14,"पी जेलै दुई जाती दे लोक जिन्दे कोल कनून नेई, अपनी अन्तर आत्मा दे कनून दी गल्लें ऊपर चलदे न, ते कनून उन्दे कोल नेई ओनें ऊपर बी ओ अपने आसतै अप्पुं गै कनून न "
ROM,2,15,"ओ कनून दीया गल्लां अपनी-अपनी अन्तर आत्मा च लिखी दीयां दसदे न ते उन्दे मन बी गवाई दिंदे न, ते उन्दे बचार उनेंगी दोष लांदे, यां उनेंगी निर्दोष खुआंदे न; "
ROM,2,16,जेस देन परमेसर ओस शोभ समाचार दै मताबक जेड़ा मै प्रचार कित्ता यीशु मसीह दै अथ्थें मनुक्खें दी गोप्त गल्लें दा न्याय करग। 
ROM,2,17,"जेकर तू अपने आप गी यहूदी खुआना ऐं, ते कनून ऊपर परोसा रखना ऐं, ते परमेसर दे बारै च कमण्ड करना ऐं, "
ROM,2,18,"ते ओदी मरजी गी जानना ते कनून दी शिखया पाईयै छैल-छैल गल्लें गी पयारीयें जानना ऐं, "
ROM,2,19,"जेकर तू अपने ऊपर परोसा रखना ऐं के आंऊँ आत्मा दे अन्नें लोकें दा अगुआ, ते न्हेरे च पेदे लोकें दी लो, "
ROM,2,20,"ते बेबकुफें गी समझाने आला, ते बच्चें गी शिखया देने आला ऐं, ते ज्ञान, ते सचाई दा नमूना,जेडा परमेसर दे कनून च ऐ,मिगी मिलया ऐ "
ROM,2,21,"के जेडा तू दुऐं गी सखाना ऐं, अपने आप गी नेई सखांदा? के तू जेडा चोरी नेई करने दी शिखया दिना ऐं, अप्पुं गै चोरी करना ऐं? "
ROM,2,22,"तू जेडा अखनां ऐं “ब्यभिचार नेई करना,” के अप्पुं गै ब्यभिचार करना ऐ? तू जेडा मूरतें क्न्ने बैर करना ऐं, के अप्पुं गै मंदरें गी लूटना ऐ? "
ROM,2,23,"तू जेडा कनून ऊपर कमण्ड करना ऐ, के कनून दी नेई मनीयै, परमेसर दा अनादर करना ऐं? "
ROM,2,24,"किके पवित्र शास्त्र च लिखे दा बी ऐ, “थूआड़े कारन परमेसर दे नां दी निंदया दुई जातीयें च कित्ती जन्दी ऐ।” "
ROM,2,25,"जेकर तोस कनून ऊपर चलदे ओ, तां खतने कोला फायदा तां ऐ, लेकन जेकर तू कनून गी नेई मनें, तां तेरा खतना, बिना खतने आला लेखा ओग। "
ROM,2,26,"तां जेकर बिना खतना आला मनुक्ख कनून दे नियम दा पालन करै, तां के ओसदी बिना खतने दी आलत खतने आला लेखा नेई गिनी जाग? "
ROM,2,27,"ते जेडा मनुक्ख शारीर च बिना खतना रिया ऐ, जेकर ओ कनून ऊपर चालदा ऐ, तां के ओ तुगी जेड़े लिखे दे कनून पाने ते खतना किते जाने ऊपर बी कनून दा पालन नेई करदा ऐ, दोषी नेई मनया जागा? "
ROM,2,28,"किके जेडा बारें द्सने च यहूदी ऐ, ओ यहूदी नेई; ते नां गै ओ खतना, खतना ऐ जेडा दखाबटी या शरीर च ऐ। "
ROM,2,29,"लेकन यहूदी उवै ऐ,जेड़ा दिले थमां परमेसर क्न्ने सेई ऐ; ते खतना उवै गै, जेडा एर्दें दा ते आत्मा दा ऐ, नां के कनून दे लेख दा; ते ऐसे लोकें दी तरीफ मनुक्खें थमां नेई, पर परमेसर थमां ओंदी ऐ। "
ROM,3,1,पी यहूदी ओनें दा के फायदा? जां खतने दी के लोड? 
ROM,3,2,अर चाली क्न्ने बड़ा केछ। पैलें तां ए के परमेसर दा वचन उनेंगी सौंपगे 
ROM,3,3,अगर केछ लोक तोखेबाज निकले बी तां के ओया? के उन्दे तोखेबाज ओनें क्न्ने परमेसर दी सच्चाई बेर्थ ओई जाग? 
ROM,3,4,"कदें बी नेई! पर परमेसर मेशा सच्चा ऐ, ते अर एक मनुक्ख चूठा पौग, जियां पवित्र शास्त्र च लिखे दा ऐ, “जेस क्न्ने तू अपनी गल्लें कन्नें तरमी बनें ते न्याय करदे बेलै तू जय पां।” "
ROM,3,5,"जेगर साडे पैड़े कम परमेसर दी तार्मिकता दसदे न, तां अस के आखचे? के ए के परमेसर ओ जेडा गुस्सा करदा ऐ बेन्यायी ऐ? (ए तां आंऊँ मनुक्ख आंगर बोलना ऐं।) "
ROM,3,6,कदें बी नेई! नेई तां परमेसर कियां दुनिया दे लोकें दा न्याय करग? 
ROM,3,7,"जेकर मेरे चूठ दे कारन परमेसर दी सच्चाई ओदी मैमा दे लेई जादै परकट ओई, तां पी कें पापी आला लेखा आंऊँ सज़ा दे काबल अखया जंदा ऐ? "
ROM,3,8,"“चलो अस बुराई करचै के केछ पल्ला ओई जा!” जियां साडे ऊपर इयै दोष लाया बी जंदा ऐ, ते केछ आखदे न के इन्दा इयै बोलना ऐ। लेकन ईयै दें गी दोषी आखन ठीक ऐ। "
ROM,3,9,तां पी के उआ? के अस उन्दे कोला अच्छे आं? कदें बी नेई; किके अस यहूदीयें ते यूनानीयें दौनी ऊपर ए दोष लाई चुके दे न के ओ सारें दे सारें पाप दी शक्ति दे बस न। 
ROM,3,10,"जियां पवित्र शास्त्र च लिखे दा ऐ; “परमेसर दे सामने कोई तरमी नेई, एक बी नेई। "
ROM,3,11,कोई सेई समझने आला नेई; कोई परमेसर गी तुपने आला नेई। 
ROM,3,12,"सारे पडकी गै न, सारें दे सारें परमेसर लेई नकम्मे बनी गै न; कोई पलाई करने आला नेई, एक बी नेई "
ROM,3,13,"उन्दा संगा खुली दी कब्र ऐ, उनें अपनी जिभें क्न्ने छल्ल कित्ता ऐ, उन्दे ओठें च सप्पें दा जैर ऐ "
ROM,3,14,उन्दा मुहं स्राप ते कोडतन क्न्ने परोचे दा ऐ। 
ROM,3,15,उन्दे पैर खून करनें गी फर्तीले न 
ROM,3,16,"उन्दे रस्तें च नाश ते कलेश ऐ, "
ROM,3,17,उनें शान्ति दा रस्ता नेई जानया। 
ROM,3,18,उन्दे अखीं दे सामने परमेसर दा डर ऐ गै नेई।” 
ROM,3,19,"अस जाननेयां न के कनून जे केछ बोलदा ऐ उन्दे क्न्ने गै बोलदा ऐ, जेड़े कनून दे ताबे च न; एस लेई के अर एक मुहँ बंद कित्ता, ते सारी दुनिया दे लोक परमेसर दे समने सज़ा दे काबल बनें; "
ROM,3,20,"किके कनून दे कम्में क्न्ने कोई मानु परमेसर दे सामने तरमी नेई बनग, एस लेई के कनून थमां ए पन्छान ओंदी ऐ के अस पापी आं। "
ROM,3,21,"लेकन ऊन बगैर मूसा दे कनून दे परमेसर दी तार्मिकता परकट ओई ऐ, जेस दी गवाही कनून ते पविखवक्ता दीन्दे न, "
ROM,3,22,"मतलब परमेसर दी ओ तार्मिकता, जेडी यीशु मसीह ऊपर विश्वास करने क्न्ने सारे विश्वास करने आले आसतै ऐ। किके परमेसर पेद पाव नेई करदा; "
ROM,3,23,"एसकरी के सारें पाप कित्ता ऐ ते परमेसर दी मैमा कोला दूर न, "
ROM,3,24,"लेकन परमेसर दी क्रपा क्न्ने ओस छुटकारे थमां जेडा मसीह यीशु च ऐ, मोफत च तरमी अखे जंदे न। "
ROM,3,25,"उसी परमेसर ने मसीह दे खून दे कारन एक ऐसा प्राशचत बनाया, जेडा विश्वास ते कम करने कन्नें ओंदा ऐ, के जेड़े पाप पैलें बेले च किते गै, ते जिन्दे ऊपर परमेसर ने अपने सबर दै कारन त्यान नेई दीता। उन्दे बारै च ओ अपनी तार्मिकता परकट करै। "
ROM,3,26,"लेकन इसै बेलै ओदी तार्मिकता परकट ऊऐ के जेस दे कन्नें ओ अप्पुं गै तरमी ओंन, ते जेडा यीशु ऊपर विश्वास करग, ओसदा बी उसी तरमी आखने आला ऊऐ। "
ROM,3,27,"ते कमण्ड करना कुत्थें रिया? ओसदी तां जगा गै नेई। केड़े कनून दे क्न्ने? के करमें दे कनून क्न्ने? नेई, बरना मसीह ऊपर विश्वास करने दे कनून दे बजा क्न्ने। "
ROM,3,28,"एसकरी अस एस नतीजे ऊपर पूज्जे दे न, के मनुक्ख कनून दे कम्में दे बगेर विश्वास थमां तरमी आख्या जंदा ऐ। "
ROM,3,29,"के परमेसर सेर्फ यहूदीयें दा गै ऐ? के दुई जातीयें दा नेई? आँ, दुई जातीयें दा बी ऐ "
ROM,3,30,"किके एक गै परमेसर ऐ, जेडा खतना आलें गी विश्वास क्न्ने ते बिना खतना आलें गी बी बश्वास थमां तरमी बनाग। "
ROM,3,31,तां के अस कनून गी विश्वास थमां बेअर्थ आखचै? कदें बी नेई! लेकन कनून गी पक्का करदे न। 
ROM,4,1,"तां अस के बोलचै, के साड़े पित्र पिता अब्रहाम गी के मिलया? "
ROM,4,2,"किके अगर अब्रहाम अच्छे कर्मे दे क्न्ने तरमी बनया जंदा, तां उसी कमण्ड करने दा केछ कारन ओंदा, लेकन परमेसर दे कोल नेई। "
ROM,4,3,"पवित्र शास्त्र के आखदा ऐ? ए के “अब्रहाम ने परमेसर दी गल्ल ऊपर विश्वास कित्ता, ते ए ओस दे लेई तार्मिकता गिनया गीया। "
ROM,4,4,"कम करनेआले गी मजुरी देना दान नेई, लेकन हक समझया जन्दा ऐ।” "
ROM,4,5,"लेकन जेड़ा कर्म नेई करदा वरन् बिना पक्ति दे तरमी बननें आले ऊपर विश्वास करदा ऐ, ओदा विश्वास ओदे लेई तार्मिकता गिनया जन्दा ऐ। "
ROM,4,6,"जिसी परमेसर बिना कर्मे दै तरमी बनांदा ऐ, उसी दाऊद बी तन्न आखदा ऐ; "
ROM,4,7,"“तन्न ऐ ओ जिन्दे अतर्म माफ़ ओए, ते जिन्दे पाप पुल्ले गै। "
ROM,4,8,तन्न ऐ ओ मनुक्ख जिसदे पाप दा परमेसर साब नेई रखदा।” 
ROM,4,9,"तां ए शीष वचन खतना आलें दै गै लेई न, जां उन्दे लेई बी जिन्दा खतना नेई ओया? अस आखने न,जियां पवित्र शास्त्र च लिखेदा ए “अब्रहाम दा विश्वास ओदे लेई तार्मिकता गिनया गीया।” "
ROM,4,10,"तां ओ क्दूं ओया? ओदे खतना दी आलत च जां बिना खतने दी आलत च? खतने दी आलत च नेई, वरन् बिना खतने दी आलत च। "
ROM,4,11,"ते उसी खतने दा चेंन मिलया, के ओस विश्वास दी ओस तार्मिकता दी मोर ओई जा, जेडा ओसने बिना खतने दी आलत च रख्या हा, जेस क्न्ने ओ उनें सारे दा पिता बनें जेडा बिना खतने दी आलत च विश्वास करदे न,तां जे बी तर्मि गिने जान, "
ROM,4,12,"ते ओ खतना किते गेदे दा ऊऐ, जेड़े नेई सेर्फ जिन्दा खतना किते दा ऐ, लेकन साडे पूर्वज अब्रहाम दे ओस विश्वास दे रस्ते ऊपर बी चलदे न, जेड़ा ओस ने बिना खतने दी आलत च कित्ता हा। "
ROM,4,13,"ए बादा किते गिया के अब्रहाम ते ओदी औलाद दुनिया दी वारस ओग, नां अब्रहाम गी, नां ओदी औलाद गी कनून मनने थमां दित्ती गेई, लेकन विश्वास दी तार्मिकता थमां मिली। "
ROM,4,14,"किके अगर कनून मनने आले वारस न, तां बायदा बेअर्थ ते नेष्फल ओया; "
ROM,4,15,"कनून तां परमेसर दा क्रोध पैदा करदा ऐ ते जिथें कनून नेई, उत्थें उसी मननां बी नेई। "
ROM,4,16,"एस लेई, बायदा बश्वास ऊपर खडोते दा ऐ के क्रपा दे मताबक ऊवै, के ओ सारे औलादें लेई पक्का ऊवै, नां के सेर्फ उन्दे लेई जेडा कनून आला ऐ, लेकन उन्दे लेई बी जेड़े अब्रहाम आला लेखा विश्वास आले न, ऊऐ तां साडे सारें दा पिता ऐ, "
ROM,4,17,"जियां पवित्र शास्त्र च लिखे दा ऐ, “मैं तुगी बड़ी सारी जातीयें दा पूर्वज बनाया ऐ” ओस परमेसर दे नजरें दे सामने जेस दे ऊपर ओनें विश्वास कित्ता, ते जेडा मोड़दें गी जिन्दा करदा ऐ, ते जेडीयां चीजां ऐन गै नेई, उन्दा नां इयां लेंदा ऐ, के समझो ओ ऐन। "
ROM,4,18,"ओनें नराशा च बी आस रखियै विश्वास कित्ता, एसकरी के ओस वचन दे मताबक के “तेरी औलाद ए जेई ओग, ओ बड़ी सारी जातीयें दा पिता ओग़।” "
ROM,4,19,"ओ जेड़ा एक सौ बरे दा हा, अपने मरे दे शरीर ते अपनी करेआली सारा दे गर्भ दी मरी दी आलत समझीयै बी विश्वास च कमजोर नेई ओया, "
ROM,4,20,"ते नां अवश्वासी ओईयै परमेसर दे बायदा ऊपर शक कित्ता, लेकन विश्वास च पक्का ओईयै परमेसर दी मैमा कित्ती; "
ROM,4,21,"ते पक्का समझी लेता के जेस गल्ल दा परमेसर ने बायदा कित्ता ऐ, ओ उसी पूरा करने च बी शक्ति रखदा ऐ। "
ROM,4,22,"एस विश्वास दै कारन, ए ओदे लेई तार्मिकता गिनया गीया। "
ROM,4,23,"ते ए वचन, “विश्वास ओस लेई तार्मिकता गिनया गीया,” नां सेर्फ ओस दे लेई लिखया गीया, "
ROM,4,24,"लेकन साडे लेई बी जिन्दे लेई विश्वास तार्मिकता गिनया जाग, ते साडे लेई जो परमेसर दे ऊपर बश्वास करदे न, जेस ने साडे प्रभु यीशु गी मोड़दें चा जिन्दा कित्ता। "
ROM,4,25,"यीशु साडे पापें लेई मरने आसतै पड़काया गीया, ते साडे तरमी बनने दे लेई परमेसर ने उस्सी जिन्दा बी कित्ता। "
ROM,5,1,"एसकरी अस विश्वास क्न्ने तरमी बनें, तां अपने प्रभु यीशु थमां परमेसर दे कन्नें मेल मलाप रखो, "
ROM,5,2,"जेदे थमां विश्वास दे कारन ओस क्रपा तकर जेदे च अस बने न, अस उत्थें पुज्जे बी, ते परमेसर दी मैमा दी आस ऊपर कमण्ड करो। "
ROM,5,3,"सेरफ ईयै गै नेई, लेकन अस अपने संगटें च बी नन्द करचै, ए समझीयै के संगट थमां सेंन करना सिखेया जांदा ए, "
ROM,5,4,"ते सेंन करने थमां खरा निकलना, ते खरा निकलने कन्नें आस पैदा ओंदी ऐ; "
ROM,5,5,"ते आस कन्नें शर्मिंदगी नेई ओंदी, किके पवित्र आत्मा जेड़ा असेंगी परमेसर थमां दीता गीया ऐ ओदे थमां परमेसर दा प्यार साडे मनें च परया गिया ऐ। "
ROM,5,6,"किके जेलै अस कमजोर गै हे, तां मसीह सेई मौके ऊपर दुष्टें लेई मरया "
ROM,5,7,"कुसे तरमी मानु लेई कोई मरै ए ते ओखा ए, ए तां ओई नेई सकदा ऐ; लेकन के कोई कुसे पले मानु लेई मरने दी ईम्त दसै। "
ROM,5,8,"लेकन परमेसर साडे ऊपर अपने प्यार दी पलाई एस तरीके कन्नें परकट करदा ऐ, के जेलै अस पापी गै हे तां मसीह साडे लेई मरया "
ROM,5,9,"तां जेलै के अस, ऊन यीशु दे खून दे कारन तरमी बने, तां मसीह थमां परमेसर दे गुस्सै कोला कियां नेई बचगे? "
ROM,5,10,"किके परमेसर दे बैरी ओनें दी आलत च ओदे पुत्र दी मौत थमां साड़ा मेल परमेसर कन्नें ओया, पी मेल ओई जाने ऊपर ओसदे जींदे ओई जाने दै कारन अस मुक्ति कि नेई पागे? "
ROM,5,11,"ते सेरफ इयै गै नेई, लेकन अस अपने प्रभु यीशु मसीह थमां, जेदे थमां साड़ा मेल परमेसर क्न्ने ओया ऐ, एसकरी अस परमेसर बेच खोश ओदे न। "
ROM,5,12,"तां करी जियां एक मनुक्ख दे थमां पाप दुनिया च आया, ते पाप दे थमां मौत आई, ते एस तरीके कन्नें मौत सारे मनुक्खे च आई गई, किके सारे मनुक्खें पाप कित्ता "
ROM,5,13,"कनून दे दिते जाने तकर पाप दुनिया च ते हा, लेकन जिथें मूसा दा कनून नेई उत्थें पाप गिनया नेई जनदा। "
ROM,5,14,"पी बी आदम कोला लेइयै मूसा तकर मौत ने उनें सारें लोकें ऊपर बी राज कित्ता, जीनें आदम आला लेखा जेड़ा आैने आले मसीह दा चेन्न हा पाप नेई कित्ता। "
ROM,5,15,"लेकन जींया पाप दी आलात ऐ, इयां क्रपा दे वरदान दी नेई, किके जदू एक मनुक्ख दे पाप कन्नें मते लोक मरे, तां परमेसर दी क्रपा ते ओसदा जेड़ा दान एक मनुक्ख दे, मतलब यीशु मसीह दी क्रपा च ओया मते गै लोकें ऊपर जरुर उबरीयै ओया। "
ROM,5,16,"जियां एक मनुक्ख दे पाप करने दा फल उया, इयां गै दान दी आलत च नेई, किके एक दे पाप दै कारन न्याय दे उक्म दा फैसला ओया, लेकन मते सारे पापें दे कारन ऐसा वरदान पैदा ओया, के लोक तरमी बनें "
ROM,5,17,"किके जदू एक मनुक्ख दे पाप दे कारन मौत ने ओस एक दै गै थमां राज कित्ता, तां जेड़े लोक क्रपा ते तरमी रूपी वरदान उबरने थमां पांदे न, ओ एक मनुक्ख दे, मतलब यीशु मसीह थमां जरुर गै मेशा दी जेंदडी च राज करगन। "
ROM,5,18,"एस करी जियां एक पाप सारे मनुक्खें लेई सज़ा दा उक्म दा कारन ओया, इयां गै एक तर्म दा कम बी सारे मनुक्खें लेई मेशा दी जींदड़ी आसतै तरमी बनी जाने दा कारन ओया। "
ROM,5,19,"किके जियां एक मनुक्ख दे उक्म नेई मनने कन्नें मते लोक पापी बनें, इयां गै एक मनुक्ख दे उक्म मनने कन्नें मते लोक तरमी ओगन। "
ROM,5,20,"मूसा दे कनून बेच उक्म आया के लोक मते पाप करन, लेकन जिथें पाप बड़ा ओया उत्थें परमेसर दी क्रपा ओस थमां बी जादै ओई, "
ROM,5,21,"के जियां सारें दे पाप ने मौत गी फलांदे ओई राज कित्ता, इयां गै साड़े प्रभु यीशु मसीह थमां क्रपा बी मेशा दी जींदडी आसतै तरमी बनाईयै राज करै। "
ROM,6,1,ते अस के आखचै? के अस पाप करदे रौचै के साड़े ऊपर क्रपा बड़ी ऊऐ? 
ROM,6,2,कदें बी नेई! अस जदू पाप दे लेई मरी गै तां अगें गी ओदे च कियां जीचै? 
ROM,6,3,"के तोस जांनदे ओ के असें सारे जिनें मसीह यीशु च पवित्रशनांन लेता, असें ओस दी मौत दा पवित्रशनांन लेता। "
ROM,6,4,"एस लेई ओस दी मौत दा पवित्रशनांन पाने कन्नें अस ओदे कन्नें दब्बे गै, तां के जियां मसीह पिता परमेसर दी मैमा थमां मोदें बिचा जिन्दा कित्ता गीया, इयां गै अस बी नमीं जींदड़ी आला लेखा चाल च चलचे। "
ROM,6,5,"किके जेकर अस यीशु दी मौत दै क्न्ने ओदे सभागी ओए, तां जरुर ओदे जींदा ओनें दी गल्ल बेच ओदे सभागी ओगे। "
ROM,6,6,"किके अस जाननयां न के साड़ा पुराना अपना आप मसीह यीशु दे कन्नें सुल्ली ऊपर चढ़ाया गीया, तां जे पाप आली जेंद खत्म ओई जा, ओर अस अगें गी पाप दे गलाम नेई रौचै। "
ROM,6,7,"किके जेड़ा मसीह च मरी गीया, ओ पाप दे शक्ति कोला छुटकियै तरमी बनी गिया। "
ROM,6,8,"एस करी जेकर अस मसीह दे कन्नें मरी गै, तां साड़ा विश्वास ए ऐ के ओदे कन्नें जिगे बी। "
ROM,6,9,"किके अस जाननयां न के मसीह मोड़दें चा जिन्दा ओया, ते ओ फ़ी कदें बी नेई मर्ग, ते मौत ओदे ऊपर राज नेई करग। "
ROM,6,10,"किके मसीह जेड़ा मरी गीया तां पाप लेई एक गै बार मरी गीया; लेकन जेड़ा ओ जिन्दा ऐ, तां ओ परमेसर आसतै जिन्दा ऐ। "
ROM,6,11,"इयां गै तोस बी अपने आप गी पाप दी शक्ति दै लेई मरेदा, लेकन परमेसर दे लेई मसीह यीशु च जिन्दा समझो। "
ROM,6,12,"एस करी पाप थूआड़े नाश ओनें आली जिंदु ऊपर राज नेई करै, के तोस ओदी इच्छें दै थलै रबो "
ROM,6,13,"ते नां अपनी जिंदु दे अंगें गी अतर्म दे थयार ओनें आसतै पाप गी सौंपो, लेकन अपने आप गी मोदें चा जिन्दा ओदे आला लेखा समझीयै परमेसर गी सौंपो, ते अपने अंगें गी तर्म दे थयार ओनें लेई परमेसर गी सौंपो। "
ROM,6,14,"पी थूआड़े ऊपर पाप दा राज नेई चलग, किके तोस कनून दे थलै नेई मतलब क्रपा दे थलै ओ। "
ROM,6,15,तां के ओया? के अस एस करी पाप करचै के अस कनून दे थलै नेई लेकन क्रपा दे थलै न? कदें बी नेई! 
ROM,6,16,"तोस जांनदे ओ के जेस दा उक्म मनने कन्नें तोस अपने आप गी दासें आला लेखा सौपी दीन्दे ओ उसै दे दास ओ; पवें पाप दे, जेस दा नतीजा मौत ऐ, पवें उक्म मनन दे, जेस दा नतीजा तार्मिकता ऐ? "
ROM,6,17,"लेकन परमेसर दा शुक्र ऐ, के तोस जेड़े पाप दे दास हे ऊन पुरे मन कन्नें ओस शिखया गी मनने आले ओई गै, जेस दे सांचे च पाए गेदे हे, "
ROM,6,18,ते पाप बिचा छुटकाईयै तर्म दे दास ओई गै। 
ROM,6,19,"आंऊँ थूआड़ी जेंद दी कमजोरी दे कारन मनुक्खें आला लेखा आखन ऐं। जियां तुसें अपने अगें गी गन्दे कम दे लेई अशोद्धता दे दास ओनें लेई सौंपया हा, उयां गै ऊन अपने जेंद दे अगें गी पवित्रता लेई तार्मिकता दे दास करियै सौंपी दियो। "
ROM,6,20,"जदू तोस पाप दे दास हे, तां तर्म कोला दूर हे। "
ROM,6,21,"तां जिनें गल्लें कन्नें ऊन तोस शरमिंदा ओदे ओ, उन्दे कन्नें ओस बेलै तोस के फल पांदे हे? किके उन्दा नतीजा तां मौत ऐ। "
ROM,6,22,"लेकन ऊन पाप थमां दूर ओईयै ते परमेसर दे दास बनियें तुसेंगी फल मिलया जेस च पवित्रता आसल ओंदी ऐ, ते ओस दा नतीजा मेशा दी जींदडी ऐ। "
ROM,6,23,"किके पाप दी मजदूरी तां मौत ऐ, लेकन परमेसर दा वरदान साड़े प्रभु मसीह यीशु च मेशा दी जींदडी ऐ। "
ROM,7,1,"ए प्राओ, तोस जानदे ओ (आंऊँ कनून दे जानने आलें गी आखन ऐं) के जदू तकर मनुक्ख जिन्दा रौंदा ऐ, तदुं तकर ओदे ऊपर कनून दा राज रौंदा ऐ? "
ROM,7,2,"ब्याह कित्ती दी जनानी कनून आले लेखा अपने करेआले दे जिन्दे जी ओदे कन्नें बधी ऐ, लेकन जेकर करेआला मरी जा, तां ओ करेआले दे कनून चा छुडकी गेई। "
ROM,7,3,"एस करी जेकर करेआले दै जिन्दे जी ओ कुसे दुए मनुख दी ओई जा, तां उसी दुआल अखया जाग, लेकन जेकर करेआला मरी जा, तां ओ ओस कनून कोला छुडकी गेई, इत्थें तकर के जेकर कुसे दुए मनुखे दी ओई जा तां बी उसी दुआल नेई अखया जाग। "
ROM,7,4,"इयां गै ए मेरे प्राओ, तोस बी मसीह दी जेंद थमां कनून दे लेई मरे दे बनी गै, के ओस दुए दे ओई जाओ, मसीह जेड़ा मरें दे बीचा जिन्दा ओया; ताके अस परमेसर आसतै फल आंनचै। "
ROM,7,5,"किके जदू अस शरीरक हे, तां पापें दी इच्छ्यां जेड़ीयां कनून थमां हियाँ, मौत दा फल पैदा करने लेई साड़े जेंद दे अंगें च कम करदी ही। "
ROM,7,6,"लेकन जिस दे बेच अस बझे दे हे ओस दे लेई मरी गै, ऊन कनून कोला ऐसे छुटकी गै, के लेख दी पुराने तरीके क्न्ने नेई, बरना आत्मा दे नमे तरीके क्न्ने सेवा करदे न। "
ROM,7,7,"तां अस के अखचै? के कनून पाप ऐ? कदें बी नेई! मतलब बिना कनून दे आंऊँ पाप गी नेई पछानदा; कनून जेकर नेई बोलदा, के लालच नेई करो तां आंऊँ लालच गी नेई जानदा के लालच करना गलत ऐ। "
ROM,7,8,"लेकन पाप ने मौका पाईयै उक्म थमां मेरे च सारे चाली दा लालच पैदा कित्ता, किके बिना कनून दे पाप मोड़दा ऐ। "
ROM,7,9,"आंऊँ तां कनून बिना पैलें जिन्दा हा, लेकन जदू मैं उक्म गी जानया, तां पाप जिन्दा ओई गीया, ते आंऊँ परमेसर कोला लग्ग ओई गीया। "
ROM,7,10,"ते ऊऐ उक्म जेड़ा जीनें आसतै हा, मेरे आसतै मौत दा कारन बनी गिया। "
ROM,7,11,"किके पाप ने मौका पाईऐ उक्म थमां मिगी तोखा दित्ता, ते उसै थमां मिगी आत्मा च मारी बी ओड़या। "
ROM,7,12,"एस आसतै कनून पवित्र ऐ, ते उक्म पवित्र, तरमी,ते ठीक ऐ। "
ROM,7,13,"ते के जेड़ा कनून मूसा ने दित्ता खरा हा, मेरे लेई मौत बनी गिया? कदें बी नेई! लेकन पाप ओस ठीक चीज थमां मेरे लेई मौत गी पैदा करने आला ओया के ओदा पाप ओना परकट ऊऐ, ते उक्म थमां पाप बड़ा गै पाप कराने आला बनया। "
ROM,7,14,"किके अस जाननयां न के कनून तां आत्मिक ऐ, लेकन आंऊँ जिंदु च ते पाप दे अथ्थ गलाम आं। "
ROM,7,15,"ते जे आंऊँ करना ऐं ओस गी नेई जानदा; किके जे आंऊँ चांना ऐं ओ नेई करदा, लेकन जेदे कन्नें मिगी नफरत अौंदी ऐ ऊऐ करना ऐं। "
ROM,7,16,"जेकर आंऊँ जे नेई चांदा ऊऐ करना ऐं, तां आंऊँ मन्नी लेना ऐं के कनून ठीक ऐ। "
ROM,7,17,"तां ऐसी आलात च ओसदा करने आला आंऊँ नेई, मतलब पाप ऐ जेड़ा मेरे च बसदा ऐ। "
ROM,7,18,"किके आंऊँ जाननां ऐं, के मेरे च मतलब मेरी जेंद च कोई ठीक चीज वास नेई करदी। इच्छया तां मेरे च ऐ के आंऊँ पले कम करां, लेकन पले कम मेरे थमां बनी नेई सकदे। "
ROM,7,19,"किके जेस ठीक कम करने दी इच्छया आंऊँ करना, ओ तां आंऊँ नेई करदा, लेकन जेस बुरे कम दी इच्छया नेई करदा, उवै कम करना ऐं। "
ROM,7,20,"लेकन अगर आंऊँ उवै करना ऐं जेस दी इच्छया नेई करदा, तां ओसदा करने आला आंऊँ नेई रिया, लेकन पाप जेड़ा मेरे च बसे दा ऐ। "
ROM,7,21,"एस चाली आंऊँ ए कनून पानां ऐं के जेलै पला करने दी इच्छया करना ऐं, तां आंऊँ ओ करना जेडा ठीक नेई ऐ। "
ROM,7,22,किके आंऊँ पुरे दिले कन्नें परमेसर दे कनून च बड़ा खोश रौना ऐं। 
ROM,7,23,"लेकन मिगी अपनी जिंदु दे अंगें च दुए चाली दा कनून लबदा ऐ, जेड़ा मेरी बुध्दि दे कनून कन्नें लड़दा ऐ ते मिगी पाप दे कनून च बन्नीयै रखदा ते मेरी जेंद दे अंगें च कम करदा ऐ। "
ROM,7,24,आंऊँ किन्ना पैड़ा मनुक्ख आं! मिगी एस जेंद कोला कोन छुड़ाग जेडी मौत लेई औंदी? 
ROM,7,25,"साडे प्रभु यीशु मसीह थमां परमेसर दा शुकर ऐ। एस करी आंऊँ अप्पुं बुध्दि कन्नें तां परमेसर दे कनून दा, लेकन जेंद च पाप दे कनून दी सेवा करना ऐं। "
ROM,8,1,"एस लेई ऊन जेड़े मसीह यीशु च न, उन्दे ऊपर सज़ा दा उक्म नेई। (किके ओ जिंदु दै मताबक चलने आले नेई लेकन आत्मा दै मताबक चलदे न।) "
ROM,8,2,किके जींदड़ी दी आत्मा दी शक्ति ने मसीह यीशु च मिगी पाप दी ते मौत दे कनून थमां अजाद करी दीता। 
ROM,8,3,"किके जेड़ा कम मूसा दा कनून जींदड़ी दे पाप दे कारन कमजोर ओईयै नेई करी सकया, उसी परमेसर ने कित्ता, यनिके अपने गै पुत्र गी पाप क्न्ने परी दी जिंदु आला लेखा ते पाप लेई बली ओनें आसतै पेजीयै, परमेसर ने जिंदु च पाप गी सज़ा दा उक्म दित्ता। "
ROM,8,4,"ता करी के कनून दी बिधि साड़े च जेड़े जिंदु दै मताबक नेई मगर पवित्र आत्मा दै मताबक चलनयां न, पूरी कित्ती जा। "
ROM,8,5,किके शरीरक मनुक्ख जिंदु दी गल्लें ऊपर मन लांदे न; लेकन आत्मिक मनुक्ख आत्मा दी गल्लें ऊपर मन लांदे न। 
ROM,8,6,"जिंदु ऊपर मन लाना तां मौत ऐ, लेकन आत्मा ऊपर मन लाना जींदड़ी ते शान्ति ऐ; "
ROM,8,7,"किके जेंद ऊपर मन लाना तां परमेसर कन्नें बैर रखना ऐ, किके शरीरक मनुक्ख नां गै परमेसर दे कनून दे थलै ऐ, ते नां ओई सकदा ऐ; "
ROM,8,8,"ते जेड़े जिंदु दे पाप दी आलात च न, ओ परमेसर गी खोश नेई करी सकदे। "
ROM,8,9,"लेकन जेकर परमेसर दा आत्मा (पवित्र आत्मा) थूआड़े च बसदा ऐ, तां तोस जिंदु दी आलत च नेई लेकन आत्मिक आलत च ओ। जेकर कुसे च मसीह दा पवित्र आत्मा नेई तां ओ मसीह दा बंदा नेई। "
ROM,8,10,"जेकर मसीह थूआड़े च ऐ, तां जेंद पाप दे कारन मरीदी ऐ; लेकन आत्मा धर्म दे कारन जिन्दा ऐ। "
ROM,8,11,"जेकर परमेसर दा आत्मा जेस ने यीशु गी मोड़दें चा जिन्दा कित्ता, थूआड़े च बसेदा ऐ; तां जेनें मसीह गी मोड़दें चा जिन्दा कित्ता, ओ थूआडे नाश ओनें आली जिंदु गी बी अपने आत्मा दै क्न्ने, जेड़ा थूआड़े बसे दा ऐ, जिन्दा करग। "
ROM,8,12,"एस करी ए मेरे साथी प्राओ, अस जिंदु दे कर्जदार नेई के जेंद दै मताबक देन कटचै, "
ROM,8,13,"किके जेकर तोस जिंदु दै मताबक देन कटगे ओ तां मरगे, जेकर आत्मा दी शक्ति कन्नें जिंदु दे पाप दे कम्में गी मारगे तां जिन्दे रौगे। "
ROM,8,14,"एस करी के जिन्नें लोक परमेसर दी आत्मा दे चलाए चलदे न, उवै गै परमेसर दी ओलाद न। "
ROM,8,15,"किके तुसेंगी गुलामी दी आत्मा नेई मिली के पी डरियै रवो, लेकन गोदीपुत्र बनने दी आत्मा मिली ऐ, जेदे कन्नें अस ए अब्बा, ए पिता बोलीयै कुअालनयां न। "
ROM,8,16,"परमेसर दी आत्मा अप्पुं गै साड़ी आत्मा दे कन्नें गवाई दिन्दी ऐ, के अस परमेसर दे बच्चे आं; "
ROM,8,17,"ते जेकर बच्चे आं तां वारस बी, मतलब परमेसर दे वारस ते मसीह दे संगी वारस न, के जेलै अस ओदे कन्नें दोख चेलने न तां ओदे कन्नें मैमा बी पाचै। "
ROM,8,18,"आंऊँ समझना के एस बेलै दे दोख ते कलेश ओस मैमा दै सामने, जेड़ी साडे ऊपर परकट ओनें आली ऐ, केछ बी नेई ऐ। "
ROM,8,19,किके सृष्टि बड़ी आस परी नजरें कन्नें परमेसर दे पुत्रें दे परकट ओनें दे इंतज़ार च ऐ। 
ROM,8,20,"किके सृष्टि अपनी इच्छया कन्नें नेई लेकन थलै करने आले तरफूं, व्यर्थता दे थलै एस आस च कित्ती गई "
ROM,8,21,"सृष्टि बी अप्पुं गै वनाश चां छुटकारा पाईयै, परमेसर दे बच्चें दी मैमा दी अजादी आसल करग। "
ROM,8,22,किके अस जाननयां न के सारी सृष्टि ऊन तकर मिलियै क्र्लांदी ते दुखें च पेदी तड़फा दी ऐ; 
ROM,8,23,"ते सेर्फ उबै नेई लेकन असें बी जिन्दे कोल पवित्र आत्मा दा पैला फल ऐ, अप्पुं गै अपने च क्रलांदी ऐ; ते परमेसर दे गोदीपुत्र ओनें दे, मतलब अपनी जेंद दे छुटकारे दी ईखी रखदे न। "
ROM,8,24,"आस दे थमां साड़ा उद्धार ओया ऐ; लेकन जेस चीज दी आस कित्ती जन्दी ऐ, जेलै ओ दिखने च आई जा तां पी आस कुत्थें रेई? किके जेस चीज गी कोई दिखादा ऐ ओदी मैमा दी आस के करग? "
ROM,8,25,"लेकन जेस चीज गी आस नेई दिखदे, जेकर ओदी आस रखने आं, तां सबर कन्नें ओदा इंतज़ार करदे बी आं। "
ROM,8,26,"इसै तरीके पवित्र आत्मा बी साड़ी कमजोरी च मदत करदा ऐ; किके अस नेई जांनदे के प्रार्थना केस तरीके कन्नें करना चाईदी ऐ, लेकन पवित्र आत्मा अप्पुं गै ऐसीयां आहां परी परी, जेडीयां साड़ी समझ चा बार न, साडे लेई अर्ज करदा ऐ; "
ROM,8,27,ते दिलें गी जाचने आला परमेसर जानदा ऐ के पवित्र आत्मा दी मन दी इच्छया के ऐ? किके ओ पवित्र लोकें आसतै परमेसर दी मरजी दै मताबक अर्ज करदा ऐ। 
ROM,8,28,"अस स जानने आं के जेड़े लोक परमेसर कन्नें प्यार करदे न, उन्दे आसतै सारीयां गल्लां मिलियै पलाई गी पैदा करदीयां न; मतलब उन्दे लेई जेड़े ओदी मरजी दे मताबक चुनें दे न। "
ROM,8,29,"किके जिनेंगी परमेसर ने पैलें दा चुनी लेता ऐ उनेंगी अखया बी ऐ के ओ ओदे पुत्र दे रूप च ओन, तां जे ओ मते प्राऐं च परमेसर दे जेठे पुत्र ओन। "
ROM,8,30,"पी जिनेंगी ओनें पैलें जेठे अखया, उनेंगी चुनयां बी; ते जिनेंगी बलाया, उनेंगी तरमी बी बनाया ऐ, ते जिनेंगी तरमी बनाया, उन्दे कन्नें मैमा बी दिति ऐ। "
ROM,8,31,"आखर; अस इनें गल्लें दे बारै च के आखचै? जेकर परमेसर साडे क्न्ने ऐ, तां साड़ा वरोधी कोन ओई सकदा ऐ? "
ROM,8,32,"परमेसर ने अपने सक्के पुत्र गी बी अपने आसतै नेई रखया, लेकन साडे सारें आसतै देई ओडया, ओ ओदे कन्नें असेंगी सारा केछ कि नेई देग? "
ROM,8,33,परमेसर दे चुने दें गी दोष कोन लाग? परमेसर गै जेड़ा उनेंगी तरमी बनाने आला ऐ। 
ROM,8,34,"पी कोन ऐ जेड़ा सज़ा दा उक्म देग? मसीह ओ ऐ जेड़ा मोड़दें चा जिन्दा बी ओया, ते परमेसर दे सजे पासे ऐ, ते साडे आसतै अर्ज बी करदा ऐ। "
ROM,8,35,"केडीयां चीजां असेंगी मसीह दे प्यार कोला लग करगन? के कलेश, जां संकट, जां जोलम, जां काल, जां नंगापण, जां खतरा, जां तलवार? "
ROM,8,36,"जिजां पवित्र शास्त्र च लिखे दा ऐ, “तेरे आसतै साड़ी अत्या ओंदी ऐ; अस बली करनें आलियां पिड्डें आला लेखा गिने गेदे न।” "
ROM,8,37,"लेकन इनें सारियें माड़ीयें गल्लें च अस ओदे थमां जेस ने साडे कन्नें प्यार कित्ता, जीतें दे लोकें कोला बी साड़े बासतै बद्द ऐ। "
ROM,8,38,"किके आंऊँ पक्का जानना ऐं के नां मौत, नां जींदड़ी, नां सोर्गदूत, नां प्रधानता, नां उनें दा बेला, नां आैने आला बेला, नां शक्ति, नां उचाई, "
ROM,8,39,"नां गराई, ते नां उचाई, ते नां कोई ओर सृष्टि असेंगी परमेसर दे प्यार छा जेड़ा साडे प्रभु मसीह यीशु च ऐ, लग्ग करी सकग। "
ROM,9,1,"आंऊँ मसीह च सच्च अखनां ऐं, चुठ नेई बोलदा ते मेरा अन्दर दा आत्मा बी पवित्र आत्मा च गवाई दिन्दा ऐ "
ROM,9,2,"के मिगी बड़ा बसोस ऐ, ते मेरा मन मेशा मेरे लोकें आसतै तूखदा रौंदा ऐ, "
ROM,9,3,"किके आंऊँ इत्थें तकर चांदा हा, के अपने यहूदी प्राऐं आसतै जेड़े जाती प्राऐं चा मेरे अपने करे दे न, आंऊँ अप्पुं गै मसीह च श्रापित ओई जन्दा। "
ROM,9,4,"ओ इस्राएली लोक न, ते गोदी पुत्रें दा अक्क ते मैमा ते बायदे ते परमेसर दा कनून थोना ते परमेसर दी अराधना ते बाचांऐं उन्दिआं न। "
ROM,9,5,"साड़े बुजुर्ग बी उन्दे गै न, ते मसीह बी जाती पहा चा उन्दे बिचा आया। जेड़ा सारें दे ऊपर परम परमेसर योग-योग तन्न ऐ। आमीन। "
ROM,9,6,"लेकन ए नेई, के परमेसर दा बायदा टली गीया, एस करी के जेड़े इस्राएल दी औलाद न, ओ सारे इस्राएली नेई; "
ROM,9,7,"ते नां अब्रहाम दे बैंश ओनें दे कारन सारे ओदी औलाद ओए न, लेकन पवित्र शास्त्र च लिख्या ऐ “जेडा इसहाक दे बैंश च जन्‍म लेंदा, उवै तेरा बैंश मन्नया जाग।” "
ROM,9,8,"मतलब शरीरक पुत्र परमेसर दे पुत्र नेई, लेकन बायदा दे बच्चे औलाद गिने जंदे न। "
ROM,9,9,"किके बायदा दा वचन ए ऐ; “आंऊँ ईसै बेलै अगलै साल औगा, ते सारा गी एक पुत्र ओग।” "
ROM,9,10,"ते सेर्फ इयै नेई, लेकन जिंदु रिबका बी एक कन्नें मतलब साडे पिता इसहाक छा गर्भवती ही, "
ROM,9,11,"ते अजें तकर नां ते बच्चे जम्मे हे, ते नां उनें केछ पला जां बुरा कित्ता हा; एसलेई के परमेसर दे मन मर्जी जेडी ओदे चुनी लेने दे मताबक ऐ, करमें दे कारन नेई लेकन बलाने आले दै मताबक बनी दी रवै; "
ROM,9,12,"परमेसर ने रिबका गी अखया, “जेठा नीके दा दास ओग।” "
ROM,9,13,"जियां पवित्र शास्त्र च लिखे दा ऐ, “मै याकूब कन्नें प्यार कित्ता, लेकन एसाव गी रद्द कित्ता।” "
ROM,9,14,एस आसतै अस के अखचै? के चुनने च परमेसर दे कर बेन्यायी ऐ? कदें बी नेई। 
ROM,9,15,"किके परमेसर मूसा गी आखदा ऐ, “आंऊँ जेदे ऊपर दिया करना चां, ओदे उपर दिया करगा, ते जेस कुसे ऊपर तरस करना चां ओदे ऊपर तरस करगा।” "
ROM,9,16,"आखर च; ए नां तां चाने आले दी, नां दौड़ने आले दी लेकन दिया करने आले परमेसर दी गल्ल ऐ। "
ROM,9,17,"किके पवित्र शास्त्र च फिरौन गी आखया गिया, “मै तुगी इसै लेई राजा बनाया ऐ, के तेरे थमां अपनी शक्ति परकट करां, ते मेरे नां दा प्रचार सारी तरती उपर उवै।” "
ROM,9,18,"तां पी ओ जिसी चांदा ऐ, ओदे ऊपर दिया करदा ऐ, ते जिसी चांदा ऐ, उसी ठीठ करी दिन्दा ऐ। "
ROM,9,19,"पी तो मिगी अखगा, “ओ पी कि दोष लांदा ऐ? कोन ओदी इच्छया दा मकाबला करी सकदा ऐ?” "
ROM,9,20,"ए मनुक्ख, पला तू कोन ऐ, जेडा परमेसर दा मकाबला करी सकना ऐ? के रची दी चीज रचने आले गी आखी सकदी ऐ, “तो मिगी ऐसा कि बनाया ऐ?” "
ROM,9,21,"के कुम्हार गी मिट्टी ऊपर अख्त्यार नेई, के एक गै चक बिचा एक पांढा आदर लेई, ते दुए गी अनादर लेई बना? एदे च केड़ी ओचन गल्ल ऐ "
ROM,9,22,"के परमेसर ने अपना गुस्सा दसने ते अपनी शक्ति परकट करने दी इच्छया च नाश करने आले पांडें गी, जेड़े नाश दे लेई त्यार किते गेदे हे, मत्ते सबर क्न्ने जरया; "
ROM,9,23,"ते दिया दे लोकें उपर, जिनेंगी ओनें मैमा दे लेई पैलें कोला त्यार कित्ता, अपनी मैमा दे तन्न गी परकट करने दी इच्छया च कित्ता? "
ROM,9,24,"मतलब साडे उपर जिनेंगी ओनें नां सेर्फ यहूदीयें बिचा, बरन दुई जातीयें बिचा बी चुनयां। "
ROM,9,25,"जियां ओ होशे पविख्ब्कते दी कताब च आखदा ऐ, “जेडे मेरे अपने लोक नेई ऐन, उनेंगी आंऊँ अपने लोक अखगा; ते जीसी आंऊँ प्यार नेई करदा हा, उसी प्यार करगा।” "
ROM,9,26,"“ते ऐसा ओग के जेस जगा च मै उनेंगी अखया हा, के तोस मेरे लोक नेई ओ, उसै जगै ओ जींदे परमेसर दे पुत्र खुआए जागन।” "
ROM,9,27,"ते यशायाह पविख्वक्ता इस्राएल दे लोकें दे बारै च पकारियै आखदा ऐ, “पवें इस्राएल दे बच्चें दी गेनती समुंदर दे रेत् दे बराबर उवै, पी बी उन्दे चा थूड़े गै बचगन। "
ROM,9,28,"किके प्रभु अपना वचन तरती उपर पूरा करियै, तार्मिकता कन्नें फोरन उसी साबत करग।” "
ROM,9,29,"जियां यशायाह पविख्वक्ता ने पैलें बी गलाया हा, “जेकर सर्वशक्तिमान प्रभु साडे आसतै केछ बैंश नेई छूड़दा, तां अस सदोम दे शैर आला लेखा ओई जंदे, ते अमोरा दे जिए अखे जन्दे।” "
ROM,9,30,"एसकरी अस के बोलचै? के दुई जातीयां जेड़ीयां तार्मिकता दी तलाश नेई करदे हे, उनें परमेसर दी तार्मिकता आसल कित्ती मतलब ओस तार्मिकता गी जेड़ी विश्वास क्न्ने ऐ; "
ROM,9,31,"लेकन इस्राएल दे लोक, जेड़े तरम दे कनून दी तलाश करदे ओई ओस मूसा दे कनून तकर नेई पुज्जे। "
ROM,9,32,"कियां नेई पुज्जे? एस करी के ओ परमेसर उपर विश्वास कन्नें नेई, लेकन समझो अच्छे कर्मे कन्नें ओदी तलाश करदे हे। उनें ओस ठोकर दे पत्थर उपर ठोकर खादी, "
ROM,9,33,"जियां लिखे दा ऐ, “दिखो, आऊँ सिय्योन च एक ठेल लगने दा पत्थर ते ठोकर खाने दी चट्टान रखना ऐ, ते जेडे ओदे उपर विश्वास करगन ओ शर्मिदा नेई ओगन।” "
ROM,10,1,"ए विश्वासी प्राओ, मेरे मन दी खुआश ते अपने लोकें लेई परमेसर अगें मेरी प्रार्थना ऐ, के उनेंगी परमेसर बचा। "
ROM,10,2,"किके आऊँ उन्दी गुआई दिना ऐं, के उनेंगी परमेसर दे लेई जोश तां ऐ, लेकन समझदारी क्न्ने नेई। "
ROM,10,3,"किके ओ परमेसर दी तार्मिकता कन्नें अनजांन ओईयै, ते अपनी तार्मिकता गी केंम करने दी कोष्ट करयै, परमेसर दी तार्मिकता दे धीन नेई ओए। "
ROM,10,4,किके अर एक विश्वास करने आले दे लेई तार्मिकता दी खातर मसीह कनून दा एन्त ऐ। 
ROM,10,5,"किके मूसै कनून थमां आसल कित्ती दी तार्मिकता दै बारै ए लिखया ऐ; जेड़ा मनुक्ख उनें कनुनें गी मनदा ऐ, ओ उन्दे कन्नें जिन्दा रौग। "
ROM,10,6,"लेकन जेड़ी तार्मिकता विश्वास कन्नें ऐ, ओ ए अखदी ऐ, “तू अपने मन च ए नेई आखीयां के सोर्ग च कोन जाग?” (मतलब मसीह गी तुआरने लेई!) "
ROM,10,7,जां “नरक च कोन उतरग?” (मतलब मसीह गी मोड़दें चा जिदां करीयै उपर अाननें आसतै!) 
ROM,10,8,"लेकन ओ तार्मिकता के अखदी ऐ? ए, के “वचन तेरे कोल ऐ, तेरे मुहँ च ते तेरे मन च ऐ, ए उबै विश्वास दा वचन ऐ, जेस दा अस प्रचार करनयां न,” "
ROM,10,9,"के जेकर तू अपने मुहँ थमां यीशु गी अपना प्रभु मन्नीयै सारे दै सामने अंगीकार करें, ते अपने मन कन्नें विश्वास करें, के परमेसर ने उसी मोड़दें चा जिन्दा कित्ता, तां तू जरुर बची जागा। "
ROM,10,10,"किके तार्मिकता लेई मन थमां विश्वास कित्ता जन्दा ऐ, ते मुक्ति दे लेई मुहँ चा अंगीकार कित्ता जन्दा ऐ। "
ROM,10,11,"किके यश्याहा पविख्ब्कता पवित्र शास्त्र च ए आखदा ऐ, “जेड़ा कोई ओदे उपर विश्वास करग ओ शर्मिंदा नेई ओग।” "
ROM,10,12,"यहूदीयें ते यूनानीयें च केछ फर्क नेई, एसकरी के परमेसर सारें दा प्रभु ऐ, ते अपने सारे नां लेने आलें लेई ख़ुशी ऐ। "
ROM,10,13,"किके, “जेड़ा कोई प्रभु दा नां लेग, ओ बचाया जाग।” "
ROM,10,14,"पी जेस उपर उनें लोकें विश्वास नेई कित्ता, ओ ओदा नां कियां लेगन? ते जेस दै बारै च सुनया नेई ओस उपर कियां विश्वास करगन? ते प्रचार करनें आलें दै बगैर कियां सुनगन? "
ROM,10,15,"ते जेकर पेजे नेई जांन, तां कियां प्रचार करगन? जियां पवित्र शास्त्र च लिखे दा ऐ, “उन्दे पैर किनें सोने न, जेड़े अच्छी गल्लें दा शोभ समाचार सुनांदे न!” "
ROM,10,16,"लेकन सारें इस्राएली लोकें ओस शोभ समाचार गी ग्रहण नेई कित्ता; यशायाह पविख्व्कता आखदा ऐ, “ए प्रभु, किन्नें साडे शोभ समाचार उपर विश्वास कित्ता ऐ?” "
ROM,10,17,एस करी विश्वास वचन सुनने थमां ते सुनना मसीह दे वचन चा ओंदा ऐ। 
ROM,10,18,"लेकन आऊँ पूछना ऐं, के इस्राएल दे लोकें नेई सुनया? उनें सुनयां ते सेई किके पवित्र शास्त्र च लिखे दा ऐ, “उन्दी वाज सारी तरती उपर, ते उन्दे वचन दुनिया दे कोने तकर पुज्जी गै न।” "
ROM,10,19,"आऊँ पी पूछना ऐं, के इस्राएली नेई जांनदे हे? पैलें तां प्रभु ने मूसा थमां ए खुआया, “आऊँ उन्दे थमां जेड़े मेरी जाती नेई, थूआड़े मन च जलन पैदा करागा, आऊँ एक मूर्ख जाती थमां तुसेंगी गुस्सै च करागा।” "
ROM,10,20,"पी यशायाह पविख्वक्ता मती दलेरी कन्नें आखदा ऐ, “जेड़े मिगी नेई तुपदे हे, आऊँ उनेंगी मिली गिया ऐं; ते जेडे मिगी पूछदे बी नेई हे, उन्दे उपर आऊँ परकट ओई गिया।” "
ROM,10,21,"लेकन इस्राएली लोकें दै बारै च ओ ए आखदा ऐ, “आऊँ सारा देन एक जाती जेडी उक्म नेई मनने आली ते बैस करने आली ऐ ओदे अगें अथ्थ बद्दाईयै सद्दै करना ऐं।” "
ROM,11,1,"एस करी आऊँ पूछना ऐं, के परमेसर ने अपने लोकें गी त्यागी दीता? कदें बी नेई! आऊँ बी ते इस्राएली आं; अब्रहाम दे बैंश ते बिन्यामिन दे गोत्र बिचा ऐं। "
ROM,11,2,"परमेसर ने अपने उनें लोकें गी नेई त्यागया, जिसी ओनें पैलो पैल जानया। के तोस नेई जांनदे, के पवित्र शास्त्र एलिय्याह दी कानी च के आखदा ऐ, के ओ इस्राएली लोकें दे वरोध च परमेसर अगें अर्ज करदा ऐ? "
ROM,11,3,"ओनें आख्या “ए प्रभु, उनें तेरे पविखवक्तें गी मारी ओड़ा ऐ, ते तेरी बेदियें गी नष्ट करी ओडेया ऐ; ते आऊँ गै कल्ला बचे दा ऐं, ते ओ मेरी जान लेने दी तलाश च न।” "
ROM,11,4,"लेकन परमेसर ने एलिय्याह कन्नें अखया, “मै अपने लेई सत जार मनुक्खें गी रखा ऐ, जेड़े बाल देबतै दै अगें नेई झुके न।” "
ROM,11,5,"ठीक इसै तरीके कन्नें एस बेलै बी, क्रपा कन्नें चुने दे केछ लोक बाकी न। "
ROM,11,6,"जेकर ए चुनने दा कम क्रपा कन्नें ओया ऐ, तां पी कर्मे कन्नें नेई; नेई तां क्रपा पी क्रपा नेई रेई। "
ROM,11,7,"एस करी नतीजा के ओया? ए के इस्राएली जीसी तुपा करदे न, ओ उनेंगी नेई मिलया; लेकन चुने दें गी मिलया, ते बाकी लोकें दे देल कठोर किते गै। "
ROM,11,8,"जियां पवित्र शास्त्र च यशयाह पविख्वक्ता ने लिखया ऐ, “परमेसर ने उनेंगी अज दे देन तकर पारी नींदर च सुआली ओड़या ऐ, ते ऐसीयां अखीं दीतीयां जेड़ीयां नेई दिखन ते ऐसे कन जेड़े नेई सुनन।” "
ROM,11,9,"ते दाऊद राजा आखदा ऐ, “उन्दा पोजन उन्दे लेई जाल ते फन्दा, ते ठोकर ते सज़ा दा कारन ओई जा। "
ROM,11,10,"उन्दी अखीं उपर न्हेरा छाई जा तां जे नेई दिखन, ते तू मेशा उन्दी पेठ गी नुआईयै रख।” "
ROM,11,11,"आखर; आऊँ पूछना ऐं के उनें एस लेई ठोकर खादी, के डिगी पौन? कदें बी नेई! लेकन उन्दे अविश्वास दै कारन दुई जातीयें गी उद्धार मिलया, के इस्राएली लोकें गी जलन उवै। "
ROM,11,12,"एस करी जेकर उन्दा डिगना दुनिया लेई तन्न ते उन्दे घटी दुई जातीयें लेई तन्न दौलत दा कारन ओया, तां उन्दी परपूरी थमां के केछ नेई ओग। "
ROM,11,13,"आऊँ तुसें दुई जातीयें गी ए आ अखना ऐं। आलां के आऊँ दुई जातीयें आसतै प्रेरित ऐं, तां आऊँ अपनी सेवा दा कमण्ड करना ऐं, "
ROM,11,14,तां जे किसे तरीके आऊँ अपने इस्राएली लोकें च जलन पैदा कराईये उन्दे बिचा कई एक दा उद्धार करां। 
ROM,11,15,"किके जदू इस्राएल दे लोकें दा त्यागी दीता जाना दुनिया दे लोकें दे मलाप दा कारन ओया, तां के उन्दा मसीह यीशु गी कबूल कित्ता जाना मोड़दें चा जिंदा ओनें दै बराबर नेई ओग? "
ROM,11,16,"जदू पेंट दा पैला पेड़ा पवित्र ओया, तां पूरा गुन्नें दा आटा बी पवित्र ऐ; ते जदू जड पवित्र बनी, तां डालियां बी ऐसीयां गै न। "
ROM,11,17,"लेकन जेकर केछ डालियां त्रोडीयां गेईयां, ते तोस दुई जाती ओईयै ओदे च जोड़े गै, तां जैतून दी जड दी खराक दे पागीदार ओई गै, "
ROM,11,18,"तां डालियें उपर कमण्ड नेई करना; ते जेकर तू कमण्ड करै, तां जानी लियां, के तू जड गी नेई, लेकन जड तुगी सम्भालदी ऐ। "
ROM,11,19,"पी तू अखगा, “डालियाँ एस करी त्रोड़ीयां गेईयां, के आऊँ ओदे उपर लाया जां।” "
ROM,11,20,"पला, ओ तां अवश्वास दै कारन त्रोड़ीयां गेईयां, लेकन तू विश्वास कन्नें बने दा रौना ऐं एस लेई कमण्ड नेई कर, लेकन डर मन्न, "
ROM,11,21,"किके जदू परमेसर ने कुदरती डालियें गी नेई बक्शया, तां तुगी बी नेई बक्शग। "
ROM,11,22,"एस करी परमेसर दी दया ते सक्ती गी त्यांन दे कन्नें देख,जेड़े डिगी पे उन्दे कन्नें सक्ती, लेकन तेरे उपर दया, जेकर तू दया च बना रौगा, नेई तां, तुगी बी बढ़ी ओड़ना ऐ। "
ROM,11,23,"ते ओ बी जेकर अवश्वास नेई रौगन, तां छांटे जागे; किके परमेसर उनेंगी पी छांटी सकदा ऐ। "
ROM,11,24,"किके जेकर तू ओस जैतून कन्नें, जेड़ा स्वाव च जंगली ऐ, कटया गीया ते स्वाव दे वरोध अच्छे जैतून च छांटया गीया, तां ए जेड़ीयां कुदरती डालियाँ न, अपने गै जैतून च कि नेई छांटया जागा। "
ROM,11,25,"ए गैर यहूदी विश्वासी प्राओ, कूदें ऐसा नेई उवै, के तोस अपने आप गी बुध्दिमान समझी लियो; एस करी आऊँ नेई चानां के तोस एस पेद थमां अनजांन रवो, के जदू तकर दुई जातीयां मसीह च औने तकर पुरे तरीके कन्नें दाखल नेई ओगन, अतुं तकर इस्राएल दा एक ऐसा गै कठोर रौग। "
ROM,11,26,"ते एस तरीके कन्नें सारे इस्राएल दे लोक उद्धार पागन; जियां लिखे दा ऐ, “छुड़ाने आला सिय्योन बिचा अौग, ते अपक्ति गी याकूब दी पीड़ी चा दूर करग;” "
ROM,11,27,"“ते उन्दे कन्नें मेरा इयै करार ओग़, जदू के आऊँ उन्दे पापें गी माफ़ करी ओड़गा।” "
ROM,11,28,"ओ शोभ समाचार दे लियाज कन्नें तां थूआड़े लेई परमेसर दे बैरी न, लेकन चुनी लिते जाने दी लियाज कन्नें बजुर्गें दै कारन प्यारे हे। "
ROM,11,29,किके परमेसर दे वरदान ते बुलावा कदें बी नेई बदलदे। 
ROM,11,30,"किके जियां तुसें पैलें परमेसर दा उक्म नेई मन्नया, लेकन ऊन यहूदीयें दे उक्म नेई मनने कन्नें थूआड़े उपर दया ओई; "
ROM,11,31,"इयां गै उनें बी ऊँन उक्म नेई मन्नया, के थूआड़े उपर जेड़ी दया ओंदी ऐ एदे कन्नें उन्दे उपर बी दिया उवै। "
ROM,11,32,"किके परमेसर ने सारे गी उक्म नेई मनने दै कारन बन्नीयै रखया, तां जे ओ सारें उपर दिया करै। "
ROM,11,33,"आं! परमेसर दा तन्न ते बुध्दि ते ज्ञान किनां गै आखर ऐ! ओदे बचार किनें ढूगे, ते ओदे रस्ते किन्नें समझने कोला बार न! "
ROM,11,34,“प्रभु दे मन गी कोने जानया? जां ओदा सलाकार कोन ओया? 
ROM,11,35,जां कोने पैलें उसी कुसै केछ दीता ऐ जेसदा बदला उसी दीता जा?” 
ROM,11,36,"किके परमेसर आली बखी दा, ते उसै थमां, ते उसै लेई सारा केछ ऐ। ओदी मैमा योग-योग ओंदी रवै। अमीन। "
ROM,12,1,"एस करी ए मेरे विश्वासी प्राओ, आऊँ तुसेंगी परमेसर दी ओस दिया दा चेता कराईये अर्ज करना ऐं, के अपने शरीरें गी जिंदा, ते पवित्र, ते परमेसर गी अच्छा लगने आला बलीदान करीयै चढ़ाओ। इयै थूआड़ी आत्मिक सेवा ऐ। "
ROM,12,2,"एस दुनिया दे लोकें जियां नेई बनो; मगर थूआड़े मन दे नमें ओई जाने कन्नें थूआडा चाल-चलना बी बदलदा जा, जेदे कन्नें तोस परमेसर दी पली, ते अच्छी लगने आली, ते सेध्द मरजी तजरबे कन्नें पता करदे रवो। "
ROM,12,3,"किके आऊँ ओस क्रपा दै कारन जेडी मिगी मिली ऐ, थूआड़े च अर एक गी आ अखना ऐं, के जियां विश्वास तुसेंगी दित्ता गेदा ऐ ओदे कोला बद कोई बी अपने आप गी नेई समझै; लेकन जियां परमेसर ने अर एक गी विश्वास नाप आला लेखा बंडी दीता ऐ, उयां गै सेई समझ कन्नें अपने आप गी समझो। "
ROM,12,4,"किके जियां साड़ी एक जेंद च मते सारे अंग न, ते सारे अंगें दा एको जियां कम नेई; "
ROM,12,5,"इयां गै अस जेड़े मते आं, मसीह च एक जेंद ओईयै अप्पुं बिचें एक दुए दे अंग न। "
ROM,12,6,"ते जदू के ओस क्रपा दै मताबक जेड़ी असेंगी परमेसर थमां दिती गेदी ऐ, असेंगी लग-लग चाली दे वरदान मिले न, तां जिसी पविखबाणी दा दान मिले दा ऐ, ओ विश्वास दे सबूत दै मताबक पविखबाणी करै; "
ROM,12,7,"जेकर सेवा करने दा दान मिले दा ऐ, तां दुज्जें दी सेवा च लगे दा रवै; जेकर कोई सखाने आला उवै, तां सखाने च लगे दा रवै; "
ROM,12,8,"जेड़ा औसला देने आला उवै, ओ औसला देने च लगा दा रवै; दान देने आला ख़ुशी कन्नें दै; जेड़ा गुआई करै, ओ दिला हा करै; जेड़ा दिया करै, ओ खुशी कन्नें करै। "
ROM,12,9,प्यार दा पखंड नेई करो; बराई कन्नें घृणा करो; पलाई करने च लगे रवो। 
ROM,12,10,पाईचारे दे प्यार कन्नें एक दुए कन्नें प्यार रखो; एक दुज्जे दा आदर करने च एक दुए कन्नें अगें चलो। 
ROM,12,11,मैंनत करने च सुसती नेई बरतो; आत्मिक जोश च परे दे रवो; प्रभु दी सेवा करदे रवो। 
ROM,12,12,"आस दै बारै च, खोश; कलेश च टिके रवो; प्रार्थना च लगातार लगे रवो। "
ROM,12,13,"पवित्र लोकें गी जे केछ जरुरत उवै, ओदे च उन्दी मदद करो; प्रौनगदी च लगे रवो। "
ROM,12,14,अपने सताने आले गी शीष दियो; शीष दियो पर स्राप नेई दियो। 
ROM,12,15,"खुशी मनानें आलें कन्नें खुशी मनायो, ते रोने आलें कन्नें रुवो। "
ROM,12,16,"एक दुए आसतै एक्को जियां मन रखो; कमणडी नेई उवो, लेकन लीमें कन्नें संगति रखो; अपनी नजर च अकलमन्द नेई उवो। "
ROM,12,17,"बराई दै बदलै कुसे कन्नें बराई नेई करो; जेडीयां गल्लां सारें लोकें लेई पलियां न, उन्दा ख्याल करदे रखो। "
ROM,12,18,"जिथें तकर ओई सकै, तोस अपने कोला सारे मनुक्खें कन्नें मेल मलाप रखो। "
ROM,12,19,"ए प्यारे वश्वासियो, बदला नेई लेना, लेकन परमेसर गी अपना कम करन दियो, किके पवित्र शास्त्र च लिखे दा ऐ, “बदला लेना मेरा कम ऐ, प्रभु आखदा ऐ मै गै बदला लेना ऐ।” "
ROM,12,20,"लेकन “जेकर तेरा बैरी पूखा उवै तां उसी खाना खलाओ, जेकर प्यासा उवै, तां उसी पानी पलाओ; किके ऐसा करने कन्नें तू ओदे सिर उपर अग्गी दे अंगारें दा ढेर लागा।” "
ROM,12,21,"बराई कोला नेई आरो, लेकन पलाई कन्नें बराई गी जीती लियो। "
ROM,13,1,"अर एक मनुक्ख राज अधिकारियें दै धीन रवै, किके कोई अधिकार ऐसा नेई, जेड़ा परमेसर थमां नेई उवै; ते जेडे अधिकार न, ओ परमेसर थमां पक्के किते जंदे न। "
ROM,13,2,"एस करी जेड़ा कोई अधिकार दा वरोध करदा ऐ, ओ परमेसर दी विधि दा बरोध करदा ऐ, ते बरोध करने आले परमेसर थमां सज़ा पागन। "
ROM,13,3,"किके कुमत करने आले अच्छे कम आसतै नेई, लेकन बुरे कम आसतै डर दा कारन न; आखर; जेकर तू कुमत करने आलें छा निडर रौना चानां ऐ, तां ठीक कम कर, ते ओदे थमां तेरी सेफ्त्त ओग; "
ROM,13,4,"किके ओ तेरी पलाई आसतै परमेसर दा सेवक ऐ। लेकन जेकर तू बराई करें, तां डर, किके ओ तलवार व्यर्थ लेई नेई; ते परमेसर दा सेवक ऐ; के ओदे गुस्सा दै मताबक बुरा कम करने आले गी सज़ा दै। "
ROM,13,5,"एस करी धीन रौना न सेर्फ ओस सज़ा कन्नें डर कन्नें जरुरी ऐ, ते अन्तर आत्मा बी इयै गवाही दिन्दा ऐ। "
ROM,13,6,"एस करी चुंगी बी दियो, किके कुमत करने आले परमेसर दे सेवक न, ते मेशा इसै कम च लगे दे रौंदे न। "
ROM,13,7,"एस करी जिसी जेड़ा अक्क देना ऐ उसी दियो; जिसी कर देना चाईदा ऐ उसी कर दियो, जिसी चुंगी चाईदी ऐ, उसी चुंगी दियो; जेस छा डरना चाईदा, ओदे थमां डरो; जेस दा आदर करना चाईदा, ओसदा आदर करो। "
ROM,13,8,"अप्पुं बिचें प्यार गी छुड़ियै ते कुसे गल्ल च कुसे दे कर्जदार नेई उवो; किके जो दुए कन्नें प्यार रखदा ऐ, उवै कनून पूरा कित्ता ऐ। "
ROM,13,9,"किके मूसा दे उक्म च ए ऐ के, “ब्यभिचारी नेई करना, अत्या नेई करनी, चोरी नेई करनी, लालच नेई करना,” ते इनेंगी छूडीयै ओर कोई बी उक्म उवै तां सारें दा नचोड़ एस गल्ल च पाया जन्दा ऐ, “अपने गबांडी कन्नें अपने आला लेखा प्यार रख।” "
ROM,13,10,"प्यार गबांडी दी केछ बराई नेई करदा, ता करी प्यार रखना कनून गी पूरा करना ऐ। "
ROM,13,11,"ते बेलै गी पंछानियै ऐसा गै करो, एस लेई के ऊन थूआड़े लेई निंदर चा जागने दी घड़ी आई पूज्जी दी ऐ; किके जेस बेलै असें विश्वास कित्ता हा, ओस बेलै दे बचार कन्नें ऊन साड़ा उद्धार कोल ऐ। "
ROM,13,12,"रात बड़ी ओई गेई ऐ, ते देन निकलने आला ऐ; एस करी अस न्हेरे दे कम्में गी त्यागीयै लोई दे थयार बनी लेचै। "
ROM,13,13,"जियां देन गी शोभा दिन्दा ऐ, इयां गै सीधी चाल चलने, नां के लीला-क्रीड़ा ते पियक्कड़पन कन्नें, नां ब्यभिचारी ते लुचपन कन्नें, ते नां चगड़े ते डाह कन्नें। "
ROM,13,14,"ते प्रभु यीशु मसीह गी तारण करी लियो, ते जिंदु दी इच्छ्यें गी पूरा करने दी कोश्ट नेई करो। "
ROM,14,1,"जेड़ा विश्वास च कमजोर ऐ, उसी अपनी संगति च ग्रेण करी लियो, लेकन ओदे शक उपर बैस करने लेई नेई। "
ROM,14,2,"एक गी विश्वास ऐ, के सब केछ खाना बाजब ऐ, लेकन जेड़ा विश्वास च कमजोर ऐ, ओ साग-पत गै खंदा ऐ। "
ROM,14,3,"ते सब केछ खाने आला, नेई-खाने आले गी तोच्छ नेई समझै, ते नेई खाने आला खाने आले उपर दोष ला; किके परमेसर ने दौनी गी ग्रेण कित्ता ऐ। "
ROM,14,4,"तू कोन ऐ जेड़ा दुए दे सेवक उपर दोष लानां ऐ? ओदा टिके दा रौना जां डिगी जाना ओदे मालक कन्नें गै मतलब रखदा ऐ; वरन ओ पक्का करी दिता जाग, किके प्रभु उसी मजबूत रखी सकदा ऐ। "
ROM,14,5,"कोई ते एक देन गी दुए कोला जादै मनदा ऐ, ते कोई सारे दिनें गी इको जियां मनदा ऐ। अर एक अपने गै मने च पक्का करी लै। "
ROM,14,6,"जेड़ा कुसे देन गी मनदा ऐ, ओ प्रभु दे लेई मनदा ऐ। जेड़ा खंदा ऐ, ओ प्रभु दे लेई खंदा ऐ, किके ओ परमेसर दा शुक्र करदा ऐ, ते जेड़ा नेई खन्दा, ओ प्रभु दे लेई नेई खन्दा ते परमेसर दा शुक्र करदा ऐ। "
ROM,14,7,"किके साडे बिचा नां तां कोई अपने लेई जींदा ऐ, ते नां कोई अपने लेई मरदा ऐ। "
ROM,14,8,"जेकर अस जींदे न, तां प्रभु दे लेई जींदे न; ते जेकर मरनयां न, तां प्रभु दे लेई मरनयां न; आखर अस जिचै जां मरचै, अस प्रभु दे गै न। "
ROM,14,9,किके मसीह एस लेई मरया ते जींदा बी ओया के ओ मोड़दें ते जिंदे दौनी दा प्रभु ऐ। 
ROM,14,10,तू कि अपने साथी प्रा उपर दोष लानां ऐं? जां तू पी कि अपने साथी प्रा गी तोच्छ समझना ऐं? अस सारे दे सारे परमेसर दे न्याय सिंहासन दे समने खडोगे। 
ROM,14,11,"“किके पवित्र शास्त्र च लिखे दा ऐ, प्रभु आखदा ऐ, मेरी जिंदु दी सघंद ऐ, के अर एक गोढे मेरे सामने टिकग, ते अर एक जिभ परमेसर गी कबूल करग।” "
ROM,14,12,"तां पी, साडे बिचा अर एक परमेसर गी अपने-अपने करमें दा लेखा देग। "
ROM,14,13,"एस लेई अगें आसतै अस एक दुए उपर दोष नेई लाचै, लेकन तोस ए पक्का करी लियो के कोई अपने प्रा दे अगें ठोकर जां ठोकर देने दा कारन नेई बनें। "
ROM,14,14,"आऊँ जाननां ऐं, ते प्रभु यीशु थमां मिगी पक्का ओया ऐ, के कोई खाने आली चीज अपने आप च अशोद्ध नेई, लेकन जेड़ा उसी अशोद्ध समझदा ऐ, ओ ओदे लेई आशोद ऐ। "
ROM,14,15,"जेकर तेरा प्रा तेरे खाने कन्नें दुखी ओंदा ऐ, तां पी तू प्यार दी रीती कन्नें नेई चलदा; जेदे आसतै मसीह मरया, उसी तू अपनी रुट्टी थमां नाश नेई कर। "
ROM,14,16,आखर थूआड़े लेई जे केछ बाजब ऐ ओदी निन्दया नेई ओना चाईदी। 
ROM,14,17,"किके परमेसर दा राज खाना-पीन नेई, लेकन तर्म ते मेल-मलाप ते ओ खुशी ऐ जेड़ी पवित्र आत्मा थमां ओंदी ऐ। "
ROM,14,18,"जेड़ा कोई एस रीती कन्नें मसीह दी सेवा करदा ऐ, ओ परमेसर गी खोश करदा ऐ ते मनुक्खें च ग्रेण जोग बनदा ऐ। "
ROM,14,19,"एस करी अस उनें गल्लें दी कोश्ट करचै जेदे कन्नें मेल-मलाप, ते एक दुए दा सुधार उवै। "
ROM,14,20,"रुट्टी दे लेई परमेसर दा कम नेई बगाड़। सारा केछ शोध्द तां ऐ, लेकन ओस मनुक्ख दे लेई बुरा ऐ, जिसी ओदी रुट्टी कन्नें ठोकर लगदी ऐ। "
ROM,14,21,"पला तां ए ऐ, के तू नां मीट खां ते नां दाखरस पियें, नां ओर केछ ऐसा करें, जिदे कन्नें तेरा साथी प्रा ठोकर खा। "
ROM,14,22,"तेरा जेड़ा विश्वास ऐ, उसी परमेसर दै अगें अपने गै मन च रख। तन्न ऐ ओ, जेड़ा ओस गल्ल च, जीसी ओ ठीक समझदा ऐ, अपने आप गी दोषी नेई खुआन्दा। "
ROM,14,23,"लेकन जो शक करीयै खंदा ऐ, ओ सज़ा दे काबल ओई चुके दा, किके ओ विश्वास कन्नें नेई खंदा; ते जे केछ बश्वास कन्नें नेई, ओ साड़े लेई पाप ऐ। "
ROM,15,1,"एस लेई असेंगी जेड़े विश्वासी च मजबूत न चाईदा, के कमजोरें दी कमजोरीयें च मदद करचै, नां के अपने आप गी खोश करचै। "
ROM,15,2,साडे बिचा अर एक अपने गुआंडी गी ओदी पलाई दे लेई खोश करै के ओदी तरक्की उवै। 
ROM,15,3,"किके मसीह ने अपने आप गी खोश नेई कित्ता, लेकन जियां पवित्र शास्त्र च लिखे दा ऐ; “तेरी निंदिया करने आलें मेरी निंदया कित्ती ऐ।” "
ROM,15,4,"जिनीयां गल्लां पैलें थमां पवित्र शास्त्र च लिखियां गेईयां, ओ साड़ी गै शिखया आसतै लिखियां गेईयां न के अस सबर ते पवित्र शास्त्र दे औसले थमां आस रखचै। "
ROM,15,5,"मेरी प्रार्थना थूआड़े आसतै ए ऐ, के सबर ते औसला देने आला परमेसर तुसेंगी ए वरदान दै, के मसीह यीशु दै मताबक अप्पुं बिचें च एक मन रबो। "
ROM,15,6,तांजे तोस सारे एक मन ते एक बाज ओइयै साडे प्रभु यीशु मसीह दे पिता परमेसर दी स्तुति करो। 
ROM,15,7,"एस करी, जियां मसीह ने परमेसर दी मैमा लेई तुसेंगी ग्रेण कित्ता ऐ, इयां गै तोस बी एक दुए गी ग्रेण करो। "
ROM,15,8,"एस करी आऊँ आखना ऐं, के जेड़े बायदा, बुजुर्गें गी दिते गेदे हे, उनेंगी पक्का करने आसतै मसीह, परमेसर दी सच्चाई दा सबूत देने दे लेई, यहूदी लोकें दा सेवक बनया; "
ROM,15,9,"ते दुई जातीयां बी परमेसर दी दिया दे कारन परमेसर दी स्तुति करन; जियां पवित्र शास्त्र च लिखे दा ऐ, “एस लेई आऊँ जाति-जाति च तेरी स्तुति करगा, ते तेरे नां दे पजन गागा।” "
ROM,15,10,"पी अख्खे ऐ, “ए दुई जाती दे सारे लोको, परमेसर दे अपने लोकें कन्नें खुशी मनाओ।” "
ROM,15,11,"ते पी पवित्र शास्त्र आखदा ऐ, “ए दुई जाती दे सारे लोकें, प्रभु दी स्तुति करो; ते ए लाकें-लाकें दे सारे लोकें, ओस दी स्तुति करो।” "
ROM,15,12,"ते पी यशायाह पविख्व्कता आखदा ऐ, “यिशै दी एक जड परकट ओग, ते दुई जातीयें दा मुखीआ ओनें लेई एक निकलग, ओदे उपर दुई जातीयां आस रखगन।” "
ROM,15,13,"मेरी परमेसर कन्नें ए प्राथना ऐ, जेड़ा आस दा दाता ऐ तुसेंगी विश्वास करने च सारे चाली दी खुशी ते शान्ति कन्नें परपुर करै, के पवित्र आत्मा दी शक्ति कन्नें थूआड़ी आस बददी जाग। "
ROM,15,14,"ए मेरे साथी प्राओ, आऊँ अप्पुं थूआड़े बारै च पक्का जाननां ऐ, के तोस बी अप्पुं गै पलाई कन्नें परुओ ते परमेसर दे ज्ञान कन्नें परपूर ओ, ते एक दुए गी समझाई सकदे ओ। "
ROM,15,15,"पी बी मै कदें-कदें चेता कराने आसतै तुसेंगी जेड़ा बड़ी इम्त करीयै लिखया। ए ओस क्रपा दे कारन ओया, जेड़ी परमेसर ने मिगी दिती ऐ, "
ROM,15,16,"के आऊँ दुई जातीयें आसतै मसीह यीशु दा सेवक ओईयै परमेसर दे शोभ समाचार दी सेवा याजक आला लेखा करां, जेदे कन्नें दुई जातीयें दा समझो पेंट चढ़ाया जाना, पवित्र आत्मा कन्नें पवित्र बनियें ग्रेण कित्ता जा। "
ROM,15,17,"एस करी उनें गल्लें दै बारै च जेड़ीयां परमेसर कन्नें जोड़ रखदीयां न, आऊँ मसीह यीशु च बड़ाई करी सकना ऐं। "
ROM,15,18,"किके उनें गल्लें गी छुड़ियै मिगी ओर कुसे गल्ल दे बारै बोलने दी इम्त नेई, जेडी मसीह ने मेरे थमां दुई जातीयें गी मनानें दे लेई वचन, ते कर्म, "
ROM,15,19,"ते चेन्न, ते चमत्कार कम्में दी शक्ति कन्नें, ते पवित्र आत्मा दी शक्ति कन्नें मेरे थमां किते; इत्थें तकर के मै यरूशलेम चा लेईयै आले दुआले इल्लुरिकुम तकर मसीह दा शोभ समाचार पूरा-पूरा प्रचार कित्ता। "
ROM,15,20,"लेकन मेरी मन दी चात ए ऐ, के जिथें-जिथें मसीह दा नां नेई लेता गीया, उत्थें गै शोभ समाचार सुनां, ऐसा नेई उवै, के दुऐं दी मनेंदें उपर कार बनां। "
ROM,15,21,"लेकन जियां पवित्र शास्त्र च लिखे दा ऐ, उयां गै उवै, “जिनेंगी ओदा शोभ समाचार नेई पूजया, उवै दिखग़न, ते जिनें नेई सुनयां, उवै समझगन।” "
ROM,15,22,एस करी आऊँ थूआड़े कोल अौने थमां बार-बार रुके दा रिया। 
ROM,15,23,"लेकन ऊन इनें देशें च मेरे कम दे लेई जगा नेई रेई, ते मते सालें थमां मिगी थूआड़े कोल आैने दी इच्छया ऐ। "
ROM,15,24,"एस लेई जदू आऊँ स्पेन देश गी जागा तां जंदे वेलै थूआड़े कोल औगा। किके मिगी आस ऐ, के आऊँ थूआड़े इत्थें ओदे ओई जागा के थूआड़ी संगति कन्नें मेरा मन खोश ओई जा, तां तोस मिगी केछ दूर अगें तकर पजागे, "
ROM,15,25,लेकन ऊन ते आऊँ पवित्र संतें दी सेवा करने लेई यरूशलेम गी जा करना ऐं। 
ROM,15,26,"किके मकिदुनिया लाकें ते अखाया दे लोकें दे वश्वासियें गी ए अच्छा लगया, के यरूशलेम दे पवित्र लोकें च गरीबें दे लेई केछ चंदा करचै। "
ROM,15,27,"उनें ए ख़ुशी कन्नें कित्ता, लेकन ओ यरूशलेम दे रौने आले दे कर्जदार बी ऐन, किके जेकर दुई जातीयें दे लोक उन्दे आत्मिक गल्लें च पागीदार ओए, तां उन्दे आसतै बी बाजब ऐ, के शरीरक गल्लें च उन्दी सेवा करचै। "
ROM,15,28,एस करी आऊँ ए कम पूरा करयै ते उनेंगी ए चंदा सौंपियै थूआड़े कोला ओदे ओई स्पेन देश गी जागा। 
ROM,15,29,"ते आऊँ जाननां ऐं, के जदू आऊँ थूआड़े कोल अौगा, तां मसीह दी पूरी आशीष दे कन्नें अौगा। "
ROM,15,30,"ए साथी प्राओ, साडे प्रभु यीशु मसीह दे ते पवित्र आत्मा दे प्यार दा चेत्ता कराईये आऊँ थूआड़े अगें अर्ज करना ऐं, मेरे आसतै परमेसर अगें प्रार्थना करने च मेरे कन्नें मिलियै लगातार करदे रवो "
ROM,15,31,"के आऊँ यहूदीया दे गैर वश्वासियें कोला बचे दा रबां, ते मेरी ओ सेवा जेड़ी यरूशलेम दे लेई ऐ, पवित्र संत लोकें गी अच्छी लगै; "
ROM,15,32,ते आऊँ परमेसर दी मरजी कन्नें थूआड़े कोल खुशी दै कन्नें आईयै चैन पां। 
ROM,15,33,शान्ति दा परमेसर थूआड़े सारें दै कन्नें रवै। अमीन। 
ROM,16,1,"आऊँ तेरे कन्नें फीबे लेई जेड़ी साड़ी पैन ते किख्रिया शैर दी कलीसिया दी सेविका ऐ, अर्ज करना ऐं। "
ROM,16,2,"के थूआड़े, जिए पवित्र लोकें गी चाईदा ऐ, उसी प्रभु च ग्रेण करो; ते जेस कुसे गल्ल च उसी तेरी जरूरत ओग, ओदी मदद करो, किके ओ बी मते दी वरन मेरी बी मदद करने आली ओई दी ऐ। "
ROM,16,3,"प्रिसकिल्ला ते अक्विला गी जेड़े मसीह यीशु च मेरे कन्नें सेवा करने आले न, मेरा नमश्कार दियां। "
ROM,16,4,"उनें मेरे प्राण लेई अपनी गै जेंद जोखमें च पाई दिती ही; ते सेर्फ आऊँ गै नेई, वरन दुई जातीयें दी सारी कलीसियां बी उन्दा शुक्र करदियां न। "
ROM,16,5,"ते ओस कलीसिया गी बी नमश्कार जेड़ी उन्दे कर च ऐ। मेरे प्रिय इपैनितुस गी, जेड़ा मसीह दे लेई आसीया लाके दा पैला फल ऐ, नमश्कार। "
ROM,16,6,"मरियम गी, जेस ने थूआड़े लेई बड़ी मेंनत कित्ती, नमश्कार। "
ROM,16,7,"अन्दरूनीकुस ते युनियास गी जेड़े मेरे साथी ईको करे दे न, ते मेरे कन्नें कैद च हे, ते प्रेरितें च आदर दे जोग न, ते मेरे कोला पैलें मसीही च आए हे, नमश्कार। "
ROM,16,8,"अम्पलियातुस गी, जेड़ा प्रभु च मेरा प्रिय ऐ, नमश्कार। "
ROM,16,9,"उरबानुस गी, जेड़ा मसीह च मेरे कन्नें सेवा दा कम करने आला ऐ, ते मेरे प्रिय इस्तखुस गी नमश्कार। "
ROM,16,10,"अपिल्लेस गी जेड़ा मसीह च खरा निकलया, नमश्कार। अरिस्तुबुलुस दे कराने गी नमश्कार। "
ROM,16,11,"मेरे यहूदी करे दे हेरोदियोन गी नमश्कार। नरकिस्सुस दे कराने गी जेडे लोक प्रभु च न, उनेंगी नमश्कार। "
ROM,16,12,"त्रूफेना ते त्रूफोसा गी जेड़ीयां प्रभु च मेंनत करदियां न, नमश्कार। प्रिय पिरसिस पैन गी, जेस ने प्रभु च मती मेंनत कित्ती, नमश्कार। "
ROM,16,13,"रुफुस गी जेड़ा प्रभु च चुने दा ऐ, ते ओसदी माता गी, जेड़ी मेरे लेई बी माता जेई ऐ, दौनी गी नमश्कार। "
ROM,16,14,"असुंक्रितुस ते फिलगोन ते हिर्मेस, ते पत्रुबास, ते हिर्मास ते उन्दे साथी प्राऐं गी नमश्कार। "
ROM,16,15,"फिलुलुगुस ते यूलिया ते नेर्युस ते ओस दी पैन, ते उलुम्पास ते उन्दे कन्नें दे सारे पवित्र संत लोकें गी नमश्कार। "
ROM,16,16,अप्पुं बिचें पवित्र चुम्बन कन्नें नमश्कार करो। तुसेंगी मसीह दी सारी कलीसिया थमां नमश्कार। 
ROM,16,17,"ऊन ए साथी प्राओ, आऊँ थूआड़े कन्नें अर्ज करना ऐं, के जेडे लोक ओस ठीक शिखया दे ओलट, जेड़ी तुसें लेती ऐ, फ़ोट पुआने ते ठोकर खलाने दा कारन ओदे न, उन्दे कोला दूर रवो। "
ROM,16,18,"किके ऐसे लोक साडे प्रभु मसीह दी नेई, लेकन अपने पेट दी सेवा करदे न; ते चिकनी चुपड़ी गल्लें कन्नें सीधे-सादे मन दे लोकें गी बहकाई ओडदे न। "
ROM,16,19,"थूआड़ी उक्म मनने दी चर्चा सारे लोकें च फैली गई ऐ, एस करी आऊँ थूआड़े बारै च खुशी मनानां ऐं, लेकन आऊँ ए चानां ऐं, के तोस पलाई आसतै अच्छे बुध्दिमान, लेकन बराई दे लेई पोले बने रवो। "
ROM,16,20,शान्ति दा परमेसर शतान गी थूआड़े पैरें दै थल्लै तौला कुचली देग। साडे प्रभु यीशु मसीह दी क्रपा थूआड़े उपर ओंदी रवै। 
ROM,16,21,"मेरे कन्नें सेवा दा कम करने आले तीमुथियुस दा, ते मेरे यहुदी करे दे लुकियुस ते यासोन ते सोसिपत्रुस मेरे करे दा, तुसेंगी नमश्कार। "
ROM,16,22,"आऊँ पत्री दे लिखने आले तिरतियुस दा, प्रभु च तुसेंगी नमश्कार। "
ROM,16,23,"गयुस जेड़ा मेरी ते कलीसिया दी प्रौनगदी करने आला ऐ, ओस दा तुसेंगी नमश्कार। इरास्तुस जेड़ा शैर दा पण्डारी ऐ, ते साडा प्रा क्वारतुस दा तुसेंगी नमश्कार। "
ROM,16,24,"मेरी प्रार्थना ए ऐ, के साडे प्रभु यीशु मसीह दी क्रपा थूआड़े उपर ओंदी रवै। अमीन। "
ROM,16,25,"ऊन जेड़ा तुसेंगी मेरे शोभ समाचार मतलब यीशु मसीह दे बारै च प्रचार दै मताबक मजबूत करी सकदा ऐ, ओस पेद दे परकट ओनें दै मताबक जेड़ा सनातन थमां छिपे दा रिया, "
ROM,16,26,"लेकन ऊन परकट ओईयै सनातन परमेसर दे उक्म कन्नें पविख्ब्कतें दी शास्त्र थमां सारीयें जातीयें गी दसया गीया ऐ, के ओ विश्वास कन्नें उक्म मनने आले ओई जान, "
ROM,16,27,उसै एक थमां गै बुध्दिमान परमेसर दी यीशु मसीह थमां योग-योग मैमा ओंदी रवै! अमीन। 
