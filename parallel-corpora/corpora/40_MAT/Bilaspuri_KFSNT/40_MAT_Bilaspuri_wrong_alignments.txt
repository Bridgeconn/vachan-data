40_MAT	2	18	“रामाह नगरा च दुखा ने भरीरी इक अवाज़ सुणही, ये रोणे री कने बिलखणे री अवाज़ थी; मौआं अपणे बच्चयां रे खातर रोआं थियां, कने नीं चाहन्दियां थी भई कोई तिन्हाजो हिम्मत देईने चुप करो, काँह्भई तिन्हांरे त सारे बच्चे मरी चुक्कीरे थे।”
40_MAT	3	8	जे तू सही माईने च अपणे पापां ते मन फिराया राँ, तां अपणे भल़यां कम्मां ते तिसजो दस्स;
40_MAT	5	5	परमेशर तिन्हां लोकां जो आशीष देआं, सै जे नम्र ये, काँह्भई परमेशरा अपणे वायदे रे मुतावक इसा धरतिया पर तिन्हांजो सारियां आशीषां देणियां।
40_MAT	5	6	परमेशर तिन्हां लोकां जो आशीष देआं, सै जे सच्चाईया ने तियां जीणे री इच्छा रक्खां ये, तियां जे कोई भुक्खा रे वगत खाणे पीणे री इच्छा रक्खां, काँह्भई तिन्हौं परमेशर सच्चाईया ने जिणे रे लायक बणां।
40_MAT	6	22	“तुहांरियां आक्खीं तुहांरे शरीरा खातर दयूये साई आं: काँह्भई ये तुहांजो हर चीज़ देखणे च काविल बणां इयां, (जे ये स्वास्थ ईं कने देक्खी सक्कां इयां) जे तू चीज़ां जो तियां देक्खी सक्कां तियां जे परमेशर देक्खां, तां तुहांरे सारे शरीरा बी ठीक ढंगा ने काम्म करना।
40_MAT	6	23	पर जे तु लगातार बुराई करदा रैहन्गा, तां इक दिन येढ़ा औणा ध्याड़ी जे तू अन्हे हुई जाणा; इस खातर तिसजो जे तु ज्योति समझां सै हकीकत च अन्धकार आ, अन्धकारा च रैहणा त बुरा, पर अन्धकारा च रैईने ये सोचणा भई हऊँ ज्योतिया चा सै होर बी जादा बुरा!”
40_MAT	10	26	“इस खातर तिन्हां लोकां ते मता डरदे; माहणुआं जो तिन्हां गल्लां रा जे ज्ञान निआं परमेशर चाँह भई तुहें तिसजो परगट करा, कने सै नीं चाहन्दा भई तिसरी सच्चाई छुपीरी रौ, सै सामणे ल्यान्दी जाणी।
40_MAT	11	21	“खुराजीन कने बैतसैदा नगरा रे लोकां जो परमेशरा भयानक सजा देणी! काँह्भई तुहां च सै जे सामर्था रे काम्म कित्ते गये, जे सैई काम्म सूर कने सैदा रे नगराँ च कित्तिरे हुन्दे, तां उत्थीरे लोक बौहत पैहले टाटा रे कपड़े ओडीने, कने अपणे जिस्मा पर धूड़ मल़िने, खेद मनान्दे हुये मन फिराई चुक्कीरे हुन्दे।
40_MAT	12	20	तदुआं तक जे सै तिस पर भरोसा रखणे औल़यां रा न्याय धार्मिकता ने नीं करो कने तिन्हौं दोषी नीं ठैहराओ, तिस जगल़ोइरे सरकन्डे साई कमजोर लोकां रा नाश नीं करना, कने नांई बुझदिया हुईया बत्तिया साई बेसहारयां जो शाँत करना।
40_MAT	13	23	पर किछ लोक उपजाऊ जमीना साई हुआं ये तिसच जे किछ ब्यू पैईरे, सै दाणे उगे कने पौध्यां साई बधे कने बौहत सारी फसल पज्जी, ये सै माहणु ये सै जे मेरा बचन सुणां ये कने इसजो समझां ये, कने परमेशरा जो खुश करने औल़े काम्म बौहत जादा कराँ ये।”
40_MAT	18	23	“हऊँ तुहाँजो ये बोलां, स्वर्गा रे राज्जा री तुलना तिस राजे ने कीत्ती जाई सक्कां इ तिने जे अपणे दास्सां ने हिसाब-कताब चुकता करने री सोच्ची थी।
40_MAT	19	30	पर बौहत सारे सै जे अप्पूँजो खास समझां ये, हुण सै खास नीं रैहणे; कने सै जे खास नीं समझे जायें, सै औणे औल़े बगता च बौहत खास हुई जाणे।
40_MAT	20	16	इस तरीके ने सै जे अप्पूँजो खास समझां ये, हुण सै खास नीं रैहणे, कने सै जे खास नीं समझे जायें, सै औणे औल़े वगता च बौहत खास समझे जाणे।”
40_MAT	24	4	यीशुये तिन्हांजो जबाब दित्या, “हऊँ सिर्फ तुहाँजो येई बोलणा चाँह भई हुणे औल़ियां घटनां रे बारे च तुहांजो कोई धोखे च नीं रक्खो,
40_MAT	24	8	ये गल्लां पैहले हुणियां, पर ये तियां हुणियां तियां जे इक औरत बच्चा जणने ते पैहले दर्द सैंई फेरी बच्चे जो जन्म देईं।
