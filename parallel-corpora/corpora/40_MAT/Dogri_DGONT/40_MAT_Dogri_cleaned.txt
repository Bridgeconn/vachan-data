1	1	अब्रहाम दी औलाद दाऊद दी औलाद यीशु मसीह दा खानदान
1	2	अब्रहाम थमाँ इसहाक इसहाक थमाँ याकूब याकूब थमाँ यहूदा ते ओस दे प्रा पैदा ओए
1	3	यहूदा ते तामार थमाँ पेरेस ते जोरह पैदा ओए पेरेस थमाँ हिस्रोन ते हिस्रोन थमाँ एराम
1	4	एराम थमाँ अम्मीनादाब अम्मीनादाब थमाँ नहशोन ते नहशोन थमाँ सलमोन
1	5	सलमोन ते राहब थमाँ बोआज बोआज ते रुत थमाँ ओबेद ते ओबेद थमाँ यिशै
1	6	ते यिशै थमाँ दाऊद राजा ते दाऊद थमाँ सुलैमान ओस जनानी थमाँ जमया जेडी पैलें उरिय्याह दी करेआली ही
1	7	सुलैमान थमाँ रहबाम रहबाम थमाँ अबिय्याह ते अबिय्याह थमाँ आसा जमया
1	8	आसा थमाँ यहोशाफात यहोशाफात थमाँ योराम ते योराम थमाँ उज्जियाह
1	9	उज्जियाह थमाँ योताम योताम थमाँ आहाज ते आहाज थमाँ हिजकिय्याह
1	10	हिजकिय्याह थमाँ मनश्शे मनश्शे थमाँ आमोन ते आमोन थमाँ योशिय्याह
1	11	ते बंदी ओइयै बेबीलोन जाने दे बेलै कोला पैलें योशिय्याह थमाँ यकुन्याह ते ओस दे प्रा पैदा ओए
1	12	बंदी ओइयै बाबुल पुजी जाने दे बाद यकुन्याह थमाँ शालतिएल ते शालतिएल थमाँ जरुब्बाबेल
1	13	जरुब्बाबेल थमाँ अबीहूद अबीहूद थमाँ इल्याकीम ते इल्याकीम थमाँ अजोर
1	14	अजोर थमाँ सदोक सदोक थमाँ अखीम ते अखीम थमाँ इलीहूद
1	15	इलीहूद थमाँ इलियाजर इलियाजर थमाँ मत्तान ते मत्तान थमाँ याकूब
1	16	याकूब थमाँ यूसुफ जेड़ा मरियम दा करेआला हा ते मरियम थमाँ यीशु जीसी मसीह अखया जंदा ऐ जमया
1	17	एस चाली अब्रहाम थमाँ दाऊद तकर चौदां पीडीयां ओइयां ते दाऊद थमाँ बाबुल गी बंदी ओइयै पज्जाए जाने तकर चौदां पीडीयां ते बंदी ओइयै बाबुल गी पज्जाए जाने दे बेलै थमाँ मसीह तकर चौदां पीडीयां ओईयां
1	18	यीशु मसीह दा जन्म एस चाली ओया के जेसलै ओस दी मां मरियम दी कड़माई यूसुफ कन्नें ओई तां उंदे किट्ठे ओंने थमां पेलें ओ पवित्र आत्मा दी सामर्थ कन्नें गर्भवती ओई गेई
1	19	पर ओस दा करेआला यूसुफ जेड़ा तरमी हा ते उसी बदनाम करना नेई चांदा हा उसी ओनें चोप्पचाप शुड़ने दा बचार कित्ता
1	20	जेसलै ओ इनें गल्लें दे बारै सोचें च गै हा तां प्रभु दा सोर्गदूत उसी सुखने च लबया ते उसी आखन लगया ए यूसुफ दाऊद दी औलाद तू अपनी करेआली मरियम गी अपने इत्थें आनने आसतै मत डर किके जेड़ा ओदे गर्भ च ऐ ओ पवित्र आत्मा थमाँ ऐ
1	21	ओ पुत्र जमग ते तू ओस दा नां यीशु रखयां किके ओ अपने लोकें गी उन्दे पापें थमाँ मुक्ति देग
1	22	ए सब केछ एस आसतै ओया के जेड़ा बचन प्रभु ने पविखवक्ता थमां अखे दा हा ओ पूरा ओई जा
1	23	दिखो एक कुंआरी गर्भवती ओग ते एक जागत जमग ते ओस दा नां इम्मानुएल रखया जाग जेस दा मतबल ऐ परमेसर साडे कन्नें
1	24	ओस बेलै यूसुफ निंद्रे थमाँ बिजियै प्रभु दे सोर्गदूत दे आखने थमां अपनी करेआली गी अपने इत्थें लेई आया
1	25	ते जेलै तकर ओ जागत नेई जमी ओलै तकर ओ ओदे कोल नेई गिया ते ओस दा नां यीशु रखया
2	1	हेरोदेस राजा दै बेलै जेसलै यहूदीया दे बैतलहम च यीशु दा जन्म ओया तां चडदी आली बक्खी दा मते सारे ज्योतिषी यरूशलेम च आईयै पूछना लगे
2	2	यहूदीयें दा राजा जेस दा जन्म ओया ऐ ओ कुत्थें ऐ किके असें चडदी आली बखी च ओस दा तारा दिखया ऐ ते उसी मत्था टेकन आए दे आं
2	3	ए सुनीऐ हेरोदेस राजा ते ओदे कन्नें सारा यरूशलेम घबराई गीया
2	4	ओस बेलै ओस ने लोकें दे सारे बड्डेबड्डे प्रधान याजकें ते शास्त्र जानने आले गी किट्ठा करियै उनेंगी पूछ्या के मसीह दा जन्म कुत्थें ओना चाईदा
2	5	उनें उसी आखया यहूदीया दे बैतलहम च किके मिका पविखवक्तें थमां इयां लिखा गेदा ऐ
2	6	ऐ बैतलहम तू जेड़ा यहूदा दे लाकै च ऐं तू कुसै बी रिती कन्नें यहूदा दे ऊपर राज करने आलें च सबनी थमाँ नीका नेई किके तेरे बीचा एक राज करने आला निकलग जेड़ा मेरे लोकें इस्राएल दी राखी करग
2	7	ओस बेलै हेरोदेस ने ज्योतिषियें गी बलें गै बलाइयै उनेंगी गी पूछ्या के तारा ठीक कोस बेलै लबया हा
2	8	ते ओस ने ऐ अखियै उनेंगी बैतलहम पेजया जाओ ओस बच्चे दे बारै च ठीकठीक पता करो ते जेसलै ओ मिली जाग ते मिगी बी खबर दीयो तां जे मैं बी आईयै उसी मत्था टेकाँ
2	9	ओ राजा दी गल्ल सुनियै चली पे ते जेड़ा तारा उनें चडदी आली बख्खी लबया हा ओ उंदे अगेंअगें चलया ते जित्त्थें बच्चा हा ओस थार एक कर दे उपर पुज्जियै रुक गीया
2	10	ओस तारे गी दिखियै ओ मते खोश ओए
2	11	उनें ओस कर च पुज्जियै ओस बच्चे गी ओस दी मां मरियम कन्नें दिखया ते मूंह् दे पार किरियै बच्चे गी मत्था टेकया ते अपनाअपना थैला खोलियै उसी सुनां ते लोबान ते गन्धरस दी पेंट चढ़ाई
2	12	ते ओस बेलै सुखने च ऐ गल सुनिऐ के हेरोदेस दे कोल फिरियै नेई जायो ओ दुए रस्ते थमाँ अपने देश गी चली गै
2	13	उंदे जाने थमाँ बाद प्रभु दे एक सोर्गदूत ने सूखने च यूसुफ गी प्रगट ओइयै उसी आखया ओठ ओस बच्चे गी ते ओस दी मां गी लेइयै मिस्त्र देश गी नस्सी जा ते जेलै तकर आऊँ थुआड़े कन्नें नेई आखां ओस बेलै तकर उत्थें गै रवयो किके हेरोदेस एस बच्चे गी तुपऐ मराना चांदा ऐ
2	14	ओस बेलै ओ रातीं गै उठीयै बच्चे गी ते ओसदी मां गी लेइयै मिस्त्र गी चली गिया
2	15	ते हेरोदेस दे मरने तकर उत्थें गै रिया एसकरी ओ बचन जेड़ा प्रभु ने होशे पविखवक्तें थमां आखे दा हा पूरा ऊयै मैं अपने जागत गी मिस्त्र बीचा सदया
2	16	जेलै हेरोदेस ने ए दिखया के ज्योतिषियें ओस दै कन्नें धोखा कीता ऐ ओस बेलै ओ गुस्सै कन्नें परोई गीया ते लोकें गी भेजीयै ज्योतिषियें दे कन्नें ठीकठीक सुनाए गेदे बेलै दा लेखा बैतलहम ते ओदे आसेपासे दी जगह दे सारे बच्चें गी जेडे दो सालें दे जां ओस कोला निक्के हे मराई शडया
2	17	ओस बेलै जेड़ा बचन यिर्मयाह पविखवक्ता दे थमां अख्खे दा हा ओ पूरा ओया
2	18	रामाह च एक बलाबदी बाज सनाई दिती रोना ते बड़ा दोख्ख राहेल अपने बच्चें आसतै रुआ करदी ऐ ते चोप्प नेई होना चांदी ऐ किके ओ उन नेई रे
2	19	हेरोदेस दे मरने दे बाद प्रभु दे सोर्गदूत ने मिस्त्र च यूसुफ गी सुखने च प्रगट ओइयै आखया
2	20	ओठ बच्चे गी ते ओस दी मां गी लेइयै इस्राएल देश च चली जा किके जेडे बच्चे दे प्राण लेना चांदे न ओ मरी गै
2	21	ओ उठया ते बच्चे ते ओस दी मां गी कन्नें लेइयै इस्राएल दे देश च आया
2	22	लेकन ओनें ऐ सुनीयै के अरखिलाउस अपने पिता हेरोदेस दी जगह यहूदीया दे उपर राज करा दा ऐ उत्थें जाने आसतै डरी गिया पी सुखने च परमेसर थमाँ ए गल सुनियै गलील परदेस गी चली गिया
2	23	ते नासरत नां दी जगह च जाई बसया तां करियै के ओ बचन पूरा ऊऐ जेड़ा पविखवक्ता थमां आखया गेदा हा ओ नासरी नासरत दा रौने आला आखया जाग
3	1	उनें दिनें च यूहन्ना पवित्रशनांन देने आला आईयै यहूदीया दे जंगल च ए परचार करना लगया
3	2	मने गी फेरो किके सोर्ग दा राज कोल आई गेदा ऐ
3	3	ए उवै जेस दी चर्चा यशायाह पविखवक्ता थमां कित्ती गेई जंगल च एक आले देने आले दी बाज अवा दी ऐ के प्रभु दा रस्ता त्यार करो ओस दी सेड़क सीधी बनाओ
3	4	एस यूहन्ना ने ऊंट दे बालें दे कपड़े पाए दे हे ते लक च चमें दा टोटा बन्ने दा हा ओस दी रुट्टी त्रिडीयां ते जंगली मखीर हा
3	5	ओस बेलै यरूशलेम ते सारे यहूदीया ते यरदन दे आले दुआले दे सब लोक ओदे कोल चली आए
3	6	उनें अपनेअपने पापें गी मनीयै यरदन नदी च ओस थमां पवित्रशनांन लेता
3	7	जेलै ओस ने मते सारे फरीसीयें ते सदूकियें गी पवित्रशनांन लेने आसतै अपने कोल औंदे दिखया तां उनेंगी आखया ए सप दे बचयो तुसेंगी ए गल्ल कोसनें आखी के आैने आले कैर थमां नस्सो
3	8	एस आसतै मन फराने दे योग फल अनो
3	9	ते अपनेअपने मने च ए नई सोचो के साड़ा पिता अब्रहाम ऐ किके आऊँ थूआड़े कन्नें आखना ऐ के परमेसर इनें पत्त्थरें थमां अब्रहाम आसतै औलाद पैदा करी सकदा ऐ
3	10	ते ओनें कुआडी बुटें दी जड उपर रखी दी ऐ एस करी जेकाजेका बूटा छैल फल नेई दिंदा ओ बढ़या ते अग्ग बेच सुटया जाग
3	11	आऊँ तां पानी कन्नें तुसेंगी मन फेरने दा पवित्रशनांन दिनां ऐ लेकन जेडा मेरे बाद औने आला ऐ ओ मेरे कोला जादै शक्ति आला ऐ आऊँ तां ओदी नोक्क चुकने दे योग नेई ओ ते तुसेंगी पवित्र आत्मा ते अग्गी कन्नें पवित्रशनांन देग
3	12	ओसदा शज ओदे अथ्थ बेच ऐ ते ओ अपने खलाड़े गी छैल करियै साफ़ करग ते अपनी कनक गी पंढे च किट्ठा करगपर पोह गी ओस अग्गी च जाली देग जेडी कदें ईस्लग नेई
3	13	ओस बेलै यीशु गलील थमां यरदन दै कंढे यूहन्ना दे कोल ओदे कोला पवित्रशनांन लेने आसतै आया
3	14	लेकन यूहन्ना ए अखियै उसी रोकना लगया मीकी तेरे अथ्थ दा पवित्रशनांन लेने दी जरूरत ऐ ते तू मेरे कोल आया ऐ
3	15	यीशु ने उसी ए जबाब दीता ऊन तां इयै गै ओना दे किके साडे बासते एस रीती कन्नें सारी तार्मिकता गी पूरा करना ठीक ऐ ओस बेलै ओस ने ओदी गल्ल मनी लेती
3	16	ते यीशु पवित्रशनांन लेइयै चट पानीयें चा उपर आया ते ओस आसतै अम्बर खुली गिया ते ओस ने परमेसर दी आत्मा गी कबूतर आला लेखा उतरदे ते अपने उपर ओदे दिखया
3	17	ऐ अकाशवाणी ओई ऐ मेरा प्यारा पुत्र ऐ जेस उपर आऊँ मता गै खोश ऐं
4	1	ओस बेलै पवित्र आत्मा यीशु गी सनसांन जगै च लेई गिया तां जे शतान थमाँ ओस दी अजमैश उवै
4	2	ओ चाली देन ते चाली रात बगेर रुटी दे रिया इसदे बाद उसी पोक्ख लगी
4	3	ओस बेलै शतान ने कोल आईयै उसी आखया जे तू परमेसर दा पुत्र ऐं तां आखी दे के ऐ पत्थर रुट्टी बनी जांन
4	4	यीशु ने जवाब दीता पवित्र शास्त्र बेच लिखे दा ऐ मनुक्ख छड़ा रुट्टी कन्नें गै नेई लेकन अर एक बचन जेडा परमेसर दे मूंह चा निकलदा ऐउसी मननें कन्नें जिंदा रौग
4	5	ओस बेलै शतान उसी पवित्र शैर यरूशलेम च लेई गिया ते मंदर दी चोटी उपर खड़ेरी दीता
4	6	ते ओस गी आखया जे तू परमेसर दा पुत्र ऐं ते अपने आप गी इत्थूं थलै सूट्टी ओड़ किके पवित्र शास्त्र च लिखे दा ऐ ओ तेरे बारै च अपने सोर्गदूत गी उक्म देग ते ओ तुगी अथ्थों अथ्थ चुकी लेगन कुदे ऐसा नेई उयै के तेरे पैरें च पत्थरें कन्नें ठोकर लगै
4	7	यीशु ने उसी आखया ऐ बी पवित्र शास्त्र च लिखे दा ऐ तू प्रभु अपने परमेसर दी परिख्या नां कर
4	8	पी शतान उसी एक बडे उच्चे पाड़े उपर लेई गिया ते सारी दुनिया दा राज ते ओसदी तनदौलत दसियै
4	9	उसी आखया जे तू गिरीयै मिगी मत्था टेकें तां आऊँ सब केछ तुगी देई देगा
4	10	ओस बेलै यीशु ने उसी आखया ऐ शतान दूर ओई जा किके पवित्र शास्त्र च लिखे दा ऐ तू प्रभु अपने परमेसर गी मत्था टेक ते शड़ी ओसदी गै उपासना कर
4	11	इसदे बाद शतान ओदे कोला चली गिया ते दिखो सोर्गदूत आईयै ओदी सेवा करन लगे
4	12	जेस लै ओस ने ए सुनया के यूहन्ना बंदी बनाई लिते दा ऐ तां ओ यहूदीया दे लाके गी छुडीयै गलील दे लाके गी चली गिया
4	13	ते ओ नासरत गी छुडीयै कफरनहूम च जेड़ा चील दे कंढे जबूलून ते नप्ताली दे गोत्रें दे लाके च हा जाइयै रौन लगया
4	14	तां जे जेड़ा यशायाह पविखवक्तें थमां अखे गेदा हा ओ पूरा उवै
4	15	जबूलून ते नप्ताली दे लाकें च चील दे रस्ते थमां यरदन दे पार दुई जातीयें दा गलील दा जिला
4	16	जेडे लोक न्हेरे च बैठे दे हे उनें बड्डी लो दिखी ते जेडे मौत दे लाके ते ओदी छाऊं च बैठे दे हे उंदे उपर लो चमकी
4	17	ओस बेलै थमां यीशु ने प्रचार करना ते ऐ आखना शुरू कित्ता मने गी फेरो किके सोर्ग दा राज कोल आई गेदा ऐ
4	18	गलील दी चील दे कंढे फिरदे ओई ओस ने दो प्राऐं गी मतलब शमौन गी जीसी पतरस अखया जंदा ऐ ते ओसदे प्रा अन्द्रियास गी चील च जाल सूटदे दिखया किके ओ मछ्वे हे
4	19	यीशु ने उनेंगी गी आखया मेरै पीछें चली आओ ते आऊँ तुसेंगी मनुक्ख दा पकड़ाने आला बनागा
4	20	ओ तौले जाले गी छुडीयै ओदे पिछें ओई ये
4	21	उत्त्थुआं दा अगें बदियै यीशु ने ओर दो प्राऐं गी मतलब जब्दी दे पुत्र याकूब ते ओदे प्रा यूहन्ना गी दिखया ओ अपने पिता जब्दी दे कन्नें किशती उपर जालें गी सधारा दे हे ओस ने उनेंगी गी बी बलाया
4	22	ओ फौरन किशती ते अपने पिता गी छुड़ियै ओदे पिछें ओई ये
4	23	ते यीशु सारे गलील लाके च फिरदे ओई उंदे प्रार्थनाकार च प्रचार करदा ते राज दे शोभ समाचार दा प्रचार करदा ते लोकें दी अर चाली दी बमारी ते कमजोरी गी दूर करदा रिया
4	24	ते सारे सीरिया लाके च जेडा गालील दे उतरी पासे च हा ओस दा यस फ़ैली गिया ते लोक सारें बमारें गी जेडे बखरीबखरी केसम दी बमारियें ते दुखे च झकड़े दे हे ते जिंदे बेच दोष्टआत्मा हियां ते मिर्गी आलें ते लकवे दे रोगीयें गी उंदे कोल लेई आए ते ओस ने उनेंगी गी चंगा कित्ता
4	25	ते गलील ते दिकापुलिस दस शैर ते यरूशलेम यहूदीया ते यरदन नदी दे परली बखी थमां पीड दी पीड ओदे पिछें ओई गेई
5	1	यीशु एस पीड गी दिखियै पाड़ी उपर चली गिया ते जेस लै बेई गिया ते चेलें ओदे कोल आईये
5	2	ते ओ उनेंगी ए शिखया देन लगया के
5	3	तन्न न ओजेड़े परमेसर दी लोड समझदे न किके सोर्ग दा राज उंदा ऐ
5	4	तन्न न ओजेड़े बसोस करदे न किके परमेसर उनेंगी तसल्ली देग
5	5	तन्न न ओ जेडे नींदे न किके ओ तरती दे बारस ओगन
5	6	तन्न न ओ जेडे तरमी बनियै रौना चांदे न किके ओ रजाए जागन
5	7	तन्न न ओजेड़े तरस खंदे न किके उन्दे उपर तरस कित्ता जाग
5	8	तन्न न ओ जिंदे मन साफ़ न किके ओ परमेसर गी दिखघंन
5	9	तन्न न ओ जेडे मेल कराने आले न किके ओ परमेसर दे बच्चे अख्खे जाघंन
5	10	तन्न न ओ जेडे तर्म आसतै सताए जंदे न किके सोर्ग दा राज उन्दा गै
5	11	तन्न ओ तोस जिस लै मेरे चेलें ओनें दे खातर मनुक्ख थुआडी निंदाया करन ते सतान ते झूठ बोलीबोली थआड़े बरोध च सारी किसम दियां बुरीयां गल्लां अखन
5	12	ओस बेलै खुश ते मगन ओयो किके सोर्ग च थूआड़े लेई बड़ा फल ऐ एसकरी के उनेंगी उनें पविखवक्तें गी जेडे थूआड़े थमाँ पैलें हे ईयां ग़ै सताया हा
5	13	तोस तरती दे लून आला लेखा ओ जेगर लून दा सुआद बिगड़ी जा पी ओ केस चीज कन्नें लुनका कित्ता जाग पी ओ किसै बी कम्में दा नेई रऊंदा सिर्फ एस दै के बार सुटी दिता जा ते लोकें दै पैरैं थले मिंधी दिता जा
5	14	तोस दुनियां दी लो आला लेखा ओ जेका शहर पाड़ दे उपर बसे दा ऐ ओ शपी नेई सकदा
5	15	ते लोग दीया बालियै दिपटे दै थले नेई लेकन द्यूंट दे उपर रखदे न ओसलै ओस कन्नें कर दे सब लोकें गी लो पुज्जदी ऐ
5	16	एस चाली थुआडी लो मनुक्खें दै अगें चमके के ओ थुआडे भले कम्में गी दिखिये थुआडे पेओ दी जेका सोर्ग बेच ऐ मेमा करन
5	17	ऐ नेई समझयो के आऊँ मूसा दे कनून जां पविखवक्तें दी लिखी दियां गल्लां शुपाने आस्ते आएदा ऐं शुपाने आस्ते नेई लेकन पूरा करने गी आएदा ऐं
5	18	किके आऊँ थूआड़े कन्नें सच आखना ऐं के जिस लै तकर अम्बर ते तरती टली नेई जाघंन ओस बेलै तकर कनून बिचा एक मात्रा जां एक बिंदु बी बगैर पूरा ओए दे नेई टलग
5	19	एसकरी जेडा कोई इन्हें नीकें थमाँ नीके उक्में बिचा कुसै एक गी बी नेई मनग ते उवै जेया लोकें गी सिखाग ओ सोर्ग दे राज बेच सबनी थमाँ नीका आखया जाग लेकन जेड़ा कोई इन्हें उक्में दा पालन करग ते उनेंगी गी सिखाग उसी सोर्ग दे राज च बढ़ा अखाया जाग
5	20	किके आऊँ थूआड़े कन्नें आखना ऐं के जे थुआडी तार्मिकता शास्त्रियें ते फरीसीयें दी तार्मिकता थमां बैतर नेई होग तां तोस सोर्ग दे राज बेच कदें बी जाई नेई सकगे
5	21	तोस सुनी चुकेदे ओ के पराने जमान्ने च परमेसर ने बुजुर्गे गी के अखया हा के हत्या नेई करनी ते जेडा कोई हत्या करग ओ दालतच सज़ा दे काबल ओग
5	22	लेकन आऊँ थूआड़े कन्नें ऐ आखना ऐ के जेका कोई अपने प्रा दे उपर रोह करग ओ परमेसर थमाँ सज़ा दे अक्दार ओग ते जेका अपने प्रा गी नकमां अखग ओ बड्डी सभे च सज़ा दे काबल ओग ते जेका कोई अखे ओ बेवकूफा ओ नरक दी अग्ग दे सज़ा दे काबल ओग
5	23	एस करी ते जिस लै तू अपनी पेंट गी वेदी उपर लेई अवै ते उत्थें तुगी याद अवै के तेरे प्रा दे मन च तेरे लेई केश नराजगी ऐ
5	24	ताँ अपनी पेंट उत्थें वेदी दे कोल शुड़ी दे समुक ते जाइये पैलें अपने प्राऊ राज नमा कर ते तैलू आईयै अपनी पेंट चडा
5	25	जदुं तकर तू अपने दोष लाने आले कन्नें रस्ते बेच ऐं ओस कन्नें चट सुलाह करी लै कुतै ऐसा नेई होवे के दुश्मन तुगी न्यायी गी सोंपै ते न्यायी तुगी सपाई गी सौपी दे ते तू जेलै च सुट्या जा
5	26	आऊँ थूआड़े कन्नें सच अखनां ऐं के जेलै तकर तू रतिरति देई नेई दें तेलूं तकर उथुन्दा छुड़की नेई सकगा
5	27	तोस सुनी चुकेदे ओ के उक्म के आखदा ए के अखया गेदा हा ब्यभिचार नेई करयो
5	28	लेकन आंऊ थूआड़े कन्नें ऐ अखनां ऐ के जेड़ा कोई कुसै जनानी गी बुरी नजर कन्नें बी दिखग ओ अपने मने च ओस कन्नें ब्यभिचार करी चुकेदा ऐ
5	29	जे तेरी सज्जी अख्ख तुगी ठोकर दिये तां उसी कडीयै अपने कोला सुट्टी दे किके तेरे आसतै इयै ठीक ऐ के तेरे अंगें बिचा एक नाश ओई जा ते तेरा सारी जींद नरक बिच नेई जा
5	30	जेकर तेरा सज्जा हत्थ तुगी ठोकर दे ताँ उसी कट्टीयै सुट्टी दे किके तेरे आसतै इयै पला ऐ के तेरे अंगां बिचा एक नाश ओई जा ते तेरा सारा जीन्द नरक बिच नेई सुटेया जाए
5	31	ऐ बी गलाया गिया हा जेहड़ा कोई अपनी करेआली गी कढी उड़े ताँ ओदी ओ लेखत देई दीयै
5	32	लेकन आंऊ थूआड़े कन्नें ऐ आखना ऐ के जेहड़ा कोई अपनी करेआली गी ब्यभिचार दे बगैर किसे होर भान्ने थमाँ तलाक दीयै ते ओ उस्स थमाँ ब्यभिचार करांदा ऐ ते जेहड़ा कोई उस्स त्यागी ओई दै कन्नें ब्याह करै ओ ब्यभिचार करदा ऐ
5	33	तोस सुनी चुकेदे ओ के उक्म के आखदा ए पराने जमान्ने दे लोकें कन्नें गलाया गेदा हा चुठी कसम नेई खायो लेकन प्रभु आसतै अपनी कसम गी पुरी करयो
5	34	लेकन आंऊ थूआड़े कन्नें ऐ आखना ऐ के कदें बी कसम नेई खायो नां गै सोर्ग दी किके ओ परमेसर दा संघासन ऐ
5	35	नां गै तरती दी किके ओ ओदे पैरें दी चौकी ऐ नां यरूशलेम दी किके ओ महाराजा दा शैर ऐ
5	36	अपने सिरे दी बी कसम नेई खायो जां नेई दी नेई ओए
5	37	किके जे केश एस थमां मता ओंदा ऐ ओ शतान थमां ओंदा ऐ
5	38	तोस सुनी चुकेदे ओ के कनून के अखया गेदा हा अख्ख दै बदलै अख्ख ते दंद दै बदलै दंद
5	39	लेकन आंऊ थूआड़े कन्नें ऐ आखना ऐ के बुरे दा मकावला नेई करयो लेकन जेका तेरे महुआ दे सज्जे पासे चंड़ मारै ओस दी बक्खी दुआ बी फेरी दे
5	40	ते कोई तेरे उपर मकदमा करियै तेरा कुरता लेना चाहओस बेलै उसी दुवा बी लेना दे
5	41	जे तुगी कोई एक मील इयां गै लेईया ते तू ओदे कन्नें दो मील चली जाना
5	42	जे कोई तेरे थमां केश मंगै उसी देई दे ते जेडा कोई तेरे थमाँ दुआर लेना चा ओदे थमाँ मूंह नेई फेर
5	43	तोस सुनी चुकेदे ओ के अखया गेदा हा अपने गुआंडी कन्नें एर्ख रखना ते अपने बैरी कन्नें बैर
5	44	लेकन आंऊ थूआड़े कन्नें ऐ अखनां ऐ के अपने बैरियैं कन्नें एर्ख रखो ते अपने सताने आलें आसतै प्रार्थना करो
5	45	जेस कन्नें तोस अपने सोर्गा दे पिता दी बच्चे बनगेओ किके ओ भले ते बुरे दाैनीं उपर अपने सूरज चाढ़दा ऐ ते तरमी ते पापी दाैनीं उपर अपनी बरखा बरांदा ऐ
5	46	किके जे तोस अपने प्यार रखने आलें कन्नें गै प्यार करो तां थूआड़े आसतै के फल ओग के चुंगी लेने आले बी इयां गै नी करदे
5	47	जेकर तोस बी छडा अपने प्राउ गी गै नमस्ते करदे ओ ते केड़ा बड्डा कम करदे ओ के गैर जातीयां बी ऐ जेया नेई करदीयां
5	48	एस करी लोड्दा ऐ के तोस सेई बनो जियां थूआडा सोर्ग दा पिता सेई ऐ
6	1	चकने रवो तोस मनुक्खें गी दसने आसतै अपने तर्म दे कम नेई करो नेई तां अपने सोर्गे दे पिता कोला केश बी फल नेई पागे
6	2	एस करी जेलै तू दान करें तां अपने अग्गें टंढोरा नेई बजायां जियां पखंडी संगतें च ते गलियें च करदे न तां जे लोक उंदी सिफत करन आंऊ थूआड़े कन्नें सच अखनां ऐ के ओ अपना नांम पाई चुके देन
6	3	पर जेलै तू दान करें ते जे तेरा सज्जा हत्थ करदा ऐ उसी तेरा खबे हत्थ नेई जानी सकै
6	4	तां जे तेरा दान खट्टे दा रवै ते ओस बेलै तेरा पिता जेका गोप्तच दिखदा ऐ तुगी नांम देग
6	5	जिस लै तू प्रार्थना करै ते पखंडीऐं आला लेखा नेई ओ किके लोकें गी दसने आसतै संगतें च ते सिड़कें दे बश्कार खड़ोइयै प्रार्थना करना उनेंगी गी छैल लगदा ऐ आऊँ थूआड़े कन्नें सच अखनां ऐ के ओ अपना नांम पाई चुके देन
6	6	लेकन जेस लै तू प्रार्थना करै ते अपनी कमरे च जा ते दराजा बंद करियै अपने पिता थमाँ जेड़ा ओस जगह गोप्तच ऐ प्रार्थना कर ओस बेलै तेरा पिता जेड़ा गोप्त च दिखदा ऐ तुगी नांम देग
6	7	प्रार्थना करदे बेलै दुई जातीयें आला लेखा बार बार नई बोलेयो किके ओ समझदे न के उंदे मता बोलने कन्नें उंदी सुनी जाग
6	8	इसै आसतै तोस उंदे जेया नेई बनो किके थुआडे पिता थूआड़े मंगने थमाँ पैलें गै जानदा ऐ के तुसे गी केके जरूरतां न
6	9	तोस एस तरीके प्रार्थना करा करो ऐ साडे पिता तू जेड़ा सोर्गच ऐं तेरा नां पवित्र मनया जा
6	10	तेरा राज अवै तेरी मर्जी जियां सोर्गच पूरी ओंदी ऐ उआं गै तरती उपर बी उएे
6	11	साडे दिन पर दी रूटी जिन्नी अज असें चाईदी एे असेंगी दे
6	12	ते जेस चाली असें अपने दुश्मनें गी माफ़ कीता ए उआं गै तू बी साडे पापें गी माफ़ कर
6	13	ते असेंगी परिख्या च नेई अन लेकन शतान थमाँ बचा किके राज ते समर्थ ते मैमाँ म्हेशा तेरे गै आमीन
6	14	एसकरी अगर तोस मनुक्ख दे पाप माफ़ करगे ताँ थुआडे सोर्ग दे पिता बी तुसेंगी माफ़ करग
6	15	ते जे तोस मनुक्ख दे पाप माफ़ नेई करगे तां थुआडे पिता बी थूआड़े पाप माफ़ नेई करग
6	16	जिस लै तोस उपवास करो तां पखंडीयें आला लेखा थूआड़े चेरे उपर दुआसी नेई छाई दी रवै किके ओ अपना मूंह लमकाईयै रखदे न तां जे लोग उनेंगी उपवासी समझन आंऊ थूआड़े कन्नें सच आखना ऐं के ओ अपना नांम पाई चुके दे न
6	17	लेकन जिस लै तू उपवास रखें तां अपने सिरे उपर तेल मल ते मूंह तोओ
6	18	तां जे लोग नेई लेकन तेरा पिता जेड़ा गोप्तच ऐ तुगी उपवास रखने आला जानें एस आलत च तेरा पिता जेड़ा गोप्तच दिखदा ऐ तुगी नांम देग
6	19	अपने आसतै तरती उपर तन्न किट्ठा नेई करो जित्त्थें कीड़ा ते जंग खराब करदे न ते जित्त्थें चोर सेतर लांदे ते चोरी करदे न
6	20	पर अपने आस्ते सोर्गच तन्न किठा करो जित्त्थें नेई गै कीड़ा ते जंग खराब करदे न ते जित्त्थें चोर न सेतर लांदे ते न चोरदे न
6	21	किके जित्त्थें तेरा तन्न ऐं उत्थें तेरा मन बी लगेदा रौग
6	22	जिंदु दी लो अख आला लेखा ऐ एस करी जेकर तेरी अख्ख ठीक उवै तां तेरी सारी जेंद बी लोइच ओग
6	23	पर जेगर तेरी अख्ख पैअडी उवै तां तेरा सारा जेंद बी न्हेरेच ओग एस करी ओ लो जेकी तेरै च ऐ जेकर नहेरा उवै तां ओ न्हेरा जेडा तेरे अन्दर एे किन्ना बडा ओग
6	24	कोई मानु दाऊँ मालकें दी सेवा एको बेलै नेई करी सकदा किके ओ एक कन्नें बैर ते दूए कन्नें एर्ख रखग जां एक कन्नें एर्ख रखग ते दूए गी तोछ समझग तोस परमेसर ते तन्नदौलत दोनीं दी सेवा नेई करी सकदे
6	25	एस आस्ते आऊँ तुसे गी आखना के अपने प्राण आसतै ऐ चिंता नेई करनी के आस के खागे ते के पीगे ते नां अपनी जिंदु आसतै के के लागे प्राण रुट्टी थमाँ ते जेंद कपड़े कोला बढी ए
6	26	अम्बर दे पैंछीयें गी दिखो ओ नां राह्ंदे न नां कटदे न ते नां गै पांडार किट्ठा करदे न पी बी थुआडे सोरग दे पिता उनेंगी गी खलांदा ऐ के तोस उंदे थमां मता मोल नेई रखदे
6	27	थूआड़े च ऐसा कोन ऐ जेड़ा चिंता करियै अपनी उम्र बिचा एक कड़ी बी बदाई सकदा ऐ
6	28	ते कपड़े आसतै के चेन्त्ता करदे ओ जंगली घाह दे फुलें उपर ध्यान करो के ओ कियां बददे न ओ नां गै मैनत करदेन नां कतदे न
6	29	तां बी आंऊ थूआड़े कन्नें आखना ऐ के सुलेमान राजा भी अपने सारी शानोशौकत च उंदे बिचा कोदे आला लेखा कपड़े नेई लांदे नेई पादे हे
6	30	एसकरी जेलै परमेसर मदान दे का गी जेडा आज ऐ ते कल अगी च सुट्ट्या जाग ऐसा कपड़ा लुआंदा ऐ ते ऐ कट बिश्बास आलियो तुसें गी ओ कि नेई लुआग
6	31	एसकरी तुसें चेनता करियै ऐ नीं आखाना के अस के खागे जां के पीगे जां के लागे
6	32	किके गैर जातीयां इन्हें चीजें दी खोज बेच रैंह्दे न लेकन थुआडा सोर्ग दा पिता जानदा ऐ के तुसेंगी इनें सब चीजें दी जरूरत ऐ
6	33	एस आसतै पैलें तोस परमेसर दे राज ते ओदे तर्म गी टूंडो ते ऐ सब चीजां बी तुसें मिली जांघन
6	34	एसकरी कल दी चिंता नेई करो किके कल दा धयाडा अपनी चेनता अप्पुं करी लैह्ग अज आसतै अज्जे दा दुःख गै मत्ता ऐ
7	1	न्याय नेई करो के थूअाडा भी न्याय कित्ता जा
7	2	किके जेस तरीके तोस दुयें दा न्याय करगे ओ उसै तरीके परमेसर थूअाडा भी न्याय करग ते जिस तोल कन्नें तोस तोल्दे ओ उसै तोल कन्नें बी थूआड़े आसतै तोलया जाग
7	3	तूं अपने प्राउ दी आखी दे तिनके दे बारै चेनता नी करयां एदे बजाये अपनी अखी दे ढेले दी चेनता कर
7	4	जेगर तेरी गै आखी च केट ऐ ते तू अपने प्रा गी कियां अखी सकना ऐ लेई आ आऊँ तेरी अखी चा तेनका कढां
7	5	ए पखंडी पैलें अपनी अख बिचा ढेले कढी लै ओस बेलै तू अपने प्राउ दी आखी दा तेनका सच्चें ग़ै दिखियै कढी सकगा
7	6	शोध चीज कुत्तें गी नेई दियो ते अपने मोती सुरें दैं अग्गें नेई सुटो ऐसा नेई उवै के ओ उनेंगी पैरैं थलै मिंदन ते पर्तोइयै तुसें गी चिरी देन
7	7	मंगो ताँ तुसें गी दीता जाग तुपो ताँ तुसें गी थोग ठोहरगे ताँ थूआड़े आसतै दराजा खोलया जाग
7	8	किके जेड़ा कोई मंगदा ऐ उसी मिलदा ऐ ते जेड़ा तुपदा ऐ उसी थोंदा ऐ ते जेड़ा ठोहरदा ऐ ओदे आस्ते खोलया जाग
7	9	थूआड़े च ऐसा कोन मनुक्ख ऐ के जे ओस दा पुत्र ओस थमाँ रूट्टी मंगै ताँ ओ उसी पत्थर दै
7	10	जां मछी मंगै ताँ ओ उसी सप्प दै
7	11	एस आसतै जे तोस बुरे ओइयै अपने बच्चें गी छैल चीजां देना जानदे ओ ताँ थुआडा सोर्ग दा पिता अपने मंगने आलें गी छैल चीजां कि नीं देग
7	12	एस करी जे केश तोस चांदे ओ के मनुक्ख थूआड़े कन्नें करै तोस बी उन्दे कन्नें उआं गै करो किके कनून ते पविखवक्तें दी इयै शिखया ऐ
7	13	तंग ढेवढी थमाँ लन्गो किके चैडा ऐ ओ रस्ता ते सौखा ऐ ओ रस्ता जेड़ा नाश आले पासे गी लेई जन्दा ऐ ते मते सारे लोग न जेडे ओदे बिचें अन्दर औंदे न
7	14	किके तंग ऐ ओ ढेवढी ते औखा ऐ ओ रस्ता जेड़ा जीनें आल्ले पासे गी पज्जांदा ऐ ते कट न जेके ओ जीनें गी ओ थोंदा ऐ
7	15	चुट्ठे पविखवक्तें थमाँ चकने रवो जेडे पीड्डें दे पेश च थूआड़े कोल आैदें न लेकन असल च ओ चिरी खाने आलें गिदड न
7	16	उंदे फलें कोला तोस उनेंगी गी पनछानी लेगे के झूड़ीयें थमाँ अंगूर जां कंडै थमाँ अंजीर खूँढदे न
7	17	एस चाली अर एक छैल रुक्ख छैल फल दिन्दा ऐ
7	18	छैल रुक्ख माड़ा फल नेई देइ सकदा ते नां गै माड़ा रुक्ख छैल फल देई सकदा ऐ
7	19	जेड़ाजेड़ा रुक्ख छैल फल नेई लांदा ओ कटीयै ते अग्गी बेच सुट्ट्याया जंदा ऐ
7	20	एस चाली उंदे फलां थमाँ तोस उनेंगी गी पंछानी लेगे
7	21	जेडा मीगी ए प्रभु ए प्रभु आखदा ऐ उंदे बिचा अर एक सोर्ग दे राज बेच दाखल नेई ओग लेकन ऊयै जेड़ा मेरे सोरग दे पिता दी मर्जी उपर चालदा ऐ
7	22	ओस धयाडै मते सारे लोग मीगी आखगन ए प्रभु ए प्रभु के तेरे नां कन्नें असें औने आलयां पविख्वानीयां नेई सनाईयाँ ते तेरे नां कन्नें दोष्टआत्मायें नेई कढीयां ते तेरे नां कन्नें मते सारे चमत्कार कम नेई किते
7	23	ओस बेलै आंऊ उंदे कन्नें खुलीयै अखी देगा मै तुसेंगी कदें बी नेई समझया के तोस मेरे अपने ओ पैडे कम करने आलयो मेरे थमां चली जाओ
7	24	एसकरी जेड़ा कोई मेरीयाँ ऐ गल्लां सुनियै उनेंगी गी मनदा ऐ ओ ओस अकलमन्द मनुक्ख आला लेखा बनग जेनें अपना कर चट्टान उपर बनाया
7	25	ते बरखा पेई ते अहाड़आए ते तफान चले ते ओस कर गी टकराँ लगियाँ पी बी ओ नेई किरिया किके ओस दी मनैद चट्टान उपर पाई दी ही
7	26	लेकन जेड़ा कोई मेरीयां ऐ गल्लां सुनदा ऐ ते उंदे उपर नेई चालदा ओस मनुक्ख दे जेया ओग जिस ने अपना कर रेटै उपर बनाया
7	27	ते बरखा पेई अहाड़ आया ते तफान चले ते ओस करै गी टकराँ लगियाँ ते ओ किरीयै सत्यानाश ओई गीया
7	28	जेलै यीशु ऐ गल्लां अखी चुके ते ऐसा ओया के पीड ओदियें शिखयें कन्नें अरान ओई
7	29	किके ओ उंदे कन्नें शास्त्रियें आला लेखा नेई लेकन अधिकारियें आला लेखा उनेंगी गी शिखया दिंदा हा
8	1	जेलै ओ ओस पाड दै उपरा उतरया ते एक बड़ी पीड ओदे पिच्छें चलना लगी
8	2	ते एक कोढ़ मनुक्ख कोल आईयै उसी नमश्कार कित्ता ते आखया ए प्रभु जे तूं चां ते मिगी शोद्ध करी सकना ऐं
8	3	यीशु ने अथ्थ बदाईयै उसी छूताते आखया आऊँ चान्ना ऐं तुं शोद्ध ओई जां ते ओ उसे कढी कोढ़ थमाँ शोद्ध ओई गीया
8	4	यीशु ने उसी आखया देख कुसै गी नेई गलायां लेकन जाइयै अपने आप गी याजक गी दस ते जेड़ा चढ़ावा मूसा नेआखा ऐ उसी चड़ा तांके उन्दे आसतै गवाई ओई जा
8	5	ते जेलै ओ कफरनहूम शैर च आया उत्थें एक रोमी अफसर जेडा सौ सपाईए उपर अधिकारी हा ओदे कोल आईयै ओदे अग्गें अर्ज कित्ती
8	6	ए प्रभु मेरा सेवक कर च लकवे दा मारा बड़ा दुखी पेदा ऐ जेडा इल्ली बी नई सकदा ए
8	7	ओसने ओदे कन्नें आखयाआऊँ आईयै उसी चंगा करगा
8	8	सूबेदार ने उसी जबाब दीता हे प्रभु आऊँ एस काबल नेईयैं के तोस मेरे कर च आओपर छडा म्हुन्यें चा अखी दियो तां मेरा सेवक चंगा ओई जाग
8	9	किके आऊँ बी ताबे च न ते सपाई मेरे धीन न ते जेलै एक गी आखना ऐं जा तां ओ जंदा ऐ ते दुए गी आ तां ओ औन्दा ऐ ते अपने दास गी अखनां ऐं के ए कर तां ओ करदा ऐ
8	10	ऐ सुनियै यीशु गी अरांनगी लगी ते जेडे ओदे पिच्छें अवा करदे हे उनेंगी गी आखया आऊँ थूआड़े कन्नें सच आखना ऐं के मै इस्राएल च बी ऐसा विश्वास करने आला नेई लबा
8	11	ते आऊँ थूआड़े कन्नें आखना ऐं के चडदी ते करोंदी आली बखी थमां मते सारे दुई जाती दे लोग आईयै अब्रहाम ते इसहाक ते याकूब दै कन्नें सोर्ग दे राज बेच ताम च बैठघंन
8	12	पर राज दी औलाद जुधी बार न्हेरै च सुट्टी दीते जाघंन उत्थें रोना ते दंद पीसना ओग
8	13	ओलै यीशु ने सूबेदार कन्नें आखया कार जा जे निया तेरा बश्वास ऐ उवै जेया तेरे आसतै ओई जा ते ओसदा दा सेवक उसै बेलै चंगा ओई गिया
8	14	ते यीशु ने पतरस दै कर आईयै ओदी ससु गी बढ़ा बखार च विस्तरै च पेदा दिखया
8	15	ओसने ओदा हत्थ छूता ते ओसदा बखार उतरी गीया ते ओ उठीयै ओसदी सेवा करन लगी
8	16	जेलै शाम ओई ओस बेलै ओ ओदे कोल मते सारे लोकें गी लेई आए जिंदे बेच दोष्टआत्मायें हियाँ ते ओसने उनेंगी आत्में गी अपने बचन कन्नें कड्डी दीता ते सारें बमारें गी चंगा कित्ता
8	17	तां जे जेड़ा बचन यशायाह पविखवक्ता थमां गलाया गेदा हा ओ पूरा ऊऐ ओसने अप्पुं गै साडी कमजोरीयें गी लेई लीता ते साडी बमारियें गी चुकी लेता
8	18	यीशु ने अपने चौनी पासें थमां एक बढ़ी पीड दिखीयै झील दे दुए पार जाने दा उक्म अपने चेलें गी दिता
8	19	ते जेस ले ओ जाने आले हे ओस बेलै एक शास्त्रीयै कोल आईयै उसी आखया ए गुरु जित्त्थें कुतै तू जागा आऊँ तेरे पिछेंपिछें तेरा चेला बनिये चलगा
8	20	यीशु ने उसी आखया गिदडें दे नेर ते अम्बर दे पैंछींयें दे अलडे ओदे न पर मिगी मनुक्ख दे पुत्र आसतै सेर खटने दा बी थार नेई ऐ जिथें मैं बसां करी सक्कां
8	21	एक ओर चेलें ने उसी आखया ए प्रभु मीकी पैलें जानां दे के मेरे पिता दे मरने दे बाद ओदा संस्कार करां
8	22	यीशु ने ओस कन्नें आखया तू मेरे पीछैं चेला बनिए आई जा ते आत्मा दे मोदें गी अपने मोड़दें दा संस्कार करना दे
8	23	जेस लै ओ केशती उपर चढ़या ते ओदे चेलें ओदे पीछैं ओई गै
8	24	ते दिखो चील दे बिच एक बढा तफान आया के किशती लैरें कन्नें ढूबनां लगी ते ओ सबा करदा हा
8	25	ओस बेलै उनें कोल आईये उसी जगाया ते आखया ए प्रभु असेंगी बचा अस नाश उया क्र्न्यां न
8	26	ओसने उनें गी आखया ऐ थोड़ा बश्वास करने आल्यो कि डरदे ओ ओस बेलै ओसने खड़ोईयै तफान ते पानी गी डांटेया ते सब केश चोप्प ओई गीया
8	27	ते लोग राँन आईयै आखना लगे ऐ कदीया मनुक्ख ऐ के तफान ते पानी बी ओदे उक्म गी मनदे न
8	28	जेसलै ओ दुए पार गदरेनियों दै देश च पुज्जया ते दो मनुक्ख जिंदे बेच दोष्टआत्मा थीयां कबरें चा निकलदे ओई उसी मिले जेडे इन्नें तेज तरार हे के कोई बी ओस रस्ते थमां जाई नेई सकदा हा
8	29	ते उनें जोरें करलाईयै आखया ऐ परमेसर दे पुत्र साड़ा तेरे कन्नें के कम के तू बेलै थमां पैलें असेंगी दोख देने गी इत्त्थैं आए दा ऐ लूका 434
8	30	उंदे थमां केश दूर मते सुअरें दा एक बड्डा झोण्ड चरा दा हा
8	31	दोष्टआत्मायें उसी ऐ अखीयै अर्ज कीती जे तो असेंगी कडना ऐ तां सुअरें दा झोण्ड च भेजी दे
8	32	ओसने उनेंगीआखया जाओ ते ओ निकलियै सुअरें च चली गेईयां ते सारा झोण्ड ठिले दे उपरा कड़ाके कन्नें पानीयै बेच जाई पेया ते डुब्बी मरया
8	33	ते गुआल नस्से ते शैर च जाइयै ऐ सब गल्लां ते जिंदे बेच दोष्टआत्मा थीयां उंदा सारा हाल आखी सनाया
8	34	ओसलै सारे शैर दे लोग यीशु कन्नें पेंट करने गी निकली आए ते उसी दिखियै अर्ज कीती के साडी जगै चा चली जा
9	1	पी ओ किशती उपर चड़ीयै पार गिया ते अपने शैर च आया
9	2	ते केश लोग एक लकवे दे रोगी गी खट्टे उपर रखीयै ओदे कोल लेई आए यीशु ने उन्दा बश्वास दिखियै ओस लकवे दे रोगी गी आखया ए पुत्र इम्त रख तेरे पाप माफ़ ओईए
9	3	ते केई शास्त्रियें सोचया ऐ तां परमेसर दी निंदया करदा ऐ
9	4	यीशु ने उन्दे मन दी गल्लें गी समझीयै गलाया तोस लोग अपनेअपने मनें च बुरी सोच कि करा दे ओ
9	5	ठीक के ऐ ए गलाना तेरे पाप माफ़ ओए जां ए गलाना उठ ते चल फेर
9	6	पर एसकरी के तुसेंगी पता चली जा के आऊँ मनुक्ख दा पुत्र गी तरती ऊपर पाप माफ़ करने दा अख्त्यार ऐ ओनें लकके दे रोगी गी आखया ओठ ते अपनी खट चोक ते अपने कर चली जा
9	7	ओ एकदम उठीयै अपनी खट चुकीयै अपने कर गी चली गिया
9	8	लोग ऐ दिखीयै डरी गै ते परमेसर दी मेमा करना लगे जेस ने मनुक्ख गी ऐ निया अख्त्यार दिता दा ऐ
9	9	उत्त्थुआं दा अगें गी ज्न्दे यीशु ने मत्ती नां दे एक मानुये गी चुन्गी दी चौकी उपर बैठे दा दिखया ते उसी आखया मेरै पीछैं ओई जाओ उथुन्यां दा उठीयै ओदे पीछें आई गिया
9	10	ते जिस लै ओ कर च रुट्टी खाने गी बैठे तां मते सारे चुन्गी लेने आले ते पापी आईये यीशु ते ओदे चेलें कन्नें रूट्टी खाने गी बैठे
9	11	ए सव केश दिखीयै फरीसीयें ओदे चेलें गी आखया थुआडा गुरु चुन्गी लेने आलें कन्नें ते पापीयें कन्नें कि खंदा ऐ
9	12	ए सुनीयै यीशु ने उंदे कन्नें आखया वैद पलेंचंगे आसतै नेई पर बमारें लेई जरूरी ऐ
9	13	एसकरी तोस जाईयै एस दा मतलव समझी लियो आऊँ बली दा दान नेई पर दिया चानां ऐं किके आऊँ तर्मियें गी नेई पर पापियें गी बलाने आएदा ऐं
9	14	ओस बेलै यूहन्ना दे चेलें ओदे कोल आईये आखया के गल ऐ के अस ते फरीसी इनें उपवास क्र्न्यां न ते तेरे चेलें उपवास नेई करदे
9	15	यीशु ने उनेंगी आखया के बराती जेसलै तकर मराज उंदे कन्नें ऐ बसोस करी सकदे न लेकन ओ देन आई जाने न जिस लै मराज उंदे थमां बाख कित्ता जाग ओस बेलै ओ उपवास करघंन
9	16	नमें कपड़े दा पैबन्द पराने कपड़े दै ऊपर कोई नेई लांदा किके ओ पैबन्द ओस कपड़े थमां ओर केश खीची लैंदा ऐ ते ओ मता फटी जंदा ऐ
9	17	ते लोग नमां अंगुरें दा रस परानी छागलें च नेई परदे न किके ईयां करनें कन्नें मशकां फटी जनदीयां न ते अंगुरें दा रस रूडी जन्दा ऐ ते मशकां नाश ओई जनदीयां न पर नमां अंगुरें दा रस नमीं मशकें च परदे न ते ओ दूयै खराब नेई ओन्दे न
9	18	ओ उंदे कन्नें ऐ गल्लां करा दा ग़ै हा के दिखो एक यहूदी अगबें ने आईयै उसी प्रणाम कीता ते आखया मेरी कूडी हूंन गै मरी गेई ऐ लेकन चलीयै अपना हत्त्थ ओस ऊपर रख तां ओ जींदी ओई जानी ऐ
9	19	यीशु उठीयै अपने चेलें समेत ओदे पीछें आई गिया
9	20	ते दिखो एक जनांनी ने जीसी बारें सालें थमां खून पौंदा हा ओदे पिछुंयां दा आईयै ओदे कपड़े दी चूग गी छुई लैता
9	21	किके ओ अपने मने च आखदी ही अगर आऊँ ओदे कपड़े गी गै छुई लेगी तां चंगी ओई जागी
9	22	यीशु ने मुडियै उसी दीखया ते आखया बेटी ईम्त रख तेरे विश्वास ने तुगी चंगा करी दीता ऐ ईनें च ओ जनांनी उसै बेलै चंगी ओई गयी
9	23	जिस लै यीशु ओस अगबें दै कर च पुज्जया ते बौंसरी बजाने आलें गी ते पीड गी छोर मचांदै दीखया
9	24	ओस बेलै आखया पीछें अटी जाओ कुड़ी मरी दी नेई लेकन सुती दी ऐ एस गल ऊपर ओ ओदा मजाक ढूआना लगे
9	25	पर जिस लै पीड बार कढ़ी उडी तां ओसने अन्दर आईयै कुड़ी दा अथ्थ पकड़या ते ओ जीन्दी ओई गयी
9	26	ते एस गल्ल दी चर्चा ओस सारै देश बेच फैली गयी
9	27	जिस लै यीशु उत्त्थुआं दा अगें गी गिया ते दो अन्नें ओदे पीछें ऐ आखदे ओई आए ए दाऊद दी औलाद साडे ऊपर दिया कर
9	28	जिस लै ओ कर च पुज्जया ते ओ अन्नें ओदे कोल आए ते यीशु ने उनेंगी आखया के तुसें गी विश्वास ऐ के आऊँ थोड़ीयां अख्खीं खोली सकनां ऐं उनें ओदे कन्नें आखया आं प्रभु
9	29	ओस बेलै ओनें उंदीयां अखीं छूइयै आखया थूआड़े विश्वास दै मताबक थूआड़े आसतै उयां गै ओई जा
9	30	ते उन्दिआं अखीं खुली गेईयां यीशु ने उनेंगी ठाकियै खबरदार कित्ता ते आखया खबरदार कुसेगी बी एस गल दा पता नेई लगै के मै थुआडे आसतै के कित्ता ऐ
9	31	पर उनें उत्त्थुआं दा निकलीयै सारै लाकै च ओस गल दी चर्चा फलाई दीती
9	32	जिस लै ओ दुऐ अन्नें बार जा करदे हे ओस बेलै लोग एक जल्ले गी जेस दै बेच दोषत आत्मा ही ओदे कोल लेई आए
9	33	ते जेसलै दोष्टआत्मा कढी उडी तां जल्ला बोलनां लगी पीया ते पीड ने रान ओईयै आखया इस्राएल च ईयै निया ओये दा असें कदें बी नेई दिखया
9	34	पर फरीसीयें आखया ऐ तां दोष्टआत्मायें दे शासके दी मदद कन्नें दोष्टआत्मायें गी कडदा ऐ
9	35	ते यीशु ते ओदे चेलें गालील दे सारें शैरें च ते गरां च फिरदा रे ते ओ उंदे प्रार्थनाकार च शिखया दिंदा ते परमेसर दे राज दा शोभ समाचार दा परचार करदा ते अर किसम दी बमारी ते कमजोरी गी दूर करदा रीया
9	36	जिस लै ओसने पीड गी दीखया तां उसी लोकें ऊपर तरस आया किके ओ उनें पिड्डें आला लेखा हे जिन्दा कोई गुआल नेई ओंदा परेशान ते पटकें आला लेखा हे
9	37	ओस बेलै ओनें अपने चेलें गी आखया पक्के दे खेतर मते न लेकन मजदूर थुड़े न
9	38	एस आसतै खेतरें दे मालकै अगें अर्ज करो के ओ अपने खेतरें च कम करनें आसतै मजदूरें गी पेजी दियै
10	1	पी ओसने अपने बारें चेलें गी कोल सद्दीयै उनें दोष्टआत्मायें दै उपर अख्त्यार दीता के उनेंगी कडन ते सब किसम दियां बमारियें गी ते कमजोरीयें गी चंगा करन
10	2	इनें बारां प्रेरित दे नां ऐ न पैला शमौन जीसी पतरस आखया जन्दा ऐ ते ओस दा प्रा अन्द्रियास जब्दी दा पुत्र याकूब ते ओस दा प्रा यूहन्ना
10	3	फिलिप्पुस ते बरतुल्मै थोमा ते चुन्गी लेने आला मत्ती हलफई दा पुत्र याकूब ते तदै
10	4	शमौन कनानी ते यहूदा इस्करियोती जेस ने उसी पड़काई दीता
10	5	इनें बारें चेलें गी यीशु ने ऐ उक्म देइयै पेजया दुई जातीयें आली बक्खी नेई जायो ते सामरियें दै कुसे शैर बेच अन्दर नेई जाओ
10	6	पर इस्राएल दे कराने दी गै गुआची दी पीड्डें दे कोल जायो
10	7	ते चलदैचलदै ऐ परचार करदै आखो के सोर्ग दा राज नेड़े आई गेदा ऐ
10	8	बमारें गी चंगा करो मरेंदें गी ज़िंदा करो कोढ़ियें गी शोद्ध करो दोष्टआत्मायें गी कड्डो तुसेंगी मोफ्तखोरी च थोए दा ऐ मोफतखोरी च देई दियो
10	9	अपने बटूऐं च नां गै सुन्ना ते नां रूपा ते नां गै तांबा अपने कोल रखयो
10	10	रस्तै आसतै झोला नेई लिओ नां दो कुरते नां नूकां ते नां सोटा लीओ किके मजदूर गी ओसदी दी रुट्टी मिलना चाईदी
10	11	जिथें कूदै शैर जां गरां बेच जाओ ते पता करो के उत्थें कोन काबल ऐ के ओ तुसेंगी अपने कर रौनें गी आखे ते जेलै तकर तोस ओस कर चा नेई जाओ ओदे उत्थें गै रवो
10	12	ते कर दे अन्दर औंदे ओई उनेंगी शीश दियो
10	13	जेगर ओस कर दे लोग शीश दै काबल ओघन तां थुआडी सीस उंदे उपर आई जाग जेगर ओ थुआडी ओस सीस दै काबल नेई ओघन तां थुआडी सीस थूआड़े कोल बापस आई जाग
10	14	जेड़ा कोई तुसें गी अपने कर नेई सदै ते थुआडीयां गल्लां नेई सुनैं ओस करै चा जां ओस शैर बिचा निकलदे ओई अपने पैरें दी मिट्टी फंडीयै आवो
10	15	आऊँ थूआड़े कन्नें सच आखना ऐ के न्याय दै देन ओस शैर दी आलत कोला सदोम ते अमोरा दे शैरें दी आलत मती गै सैन करने दै काबल ओग
10	16	दिखो आऊँ तुसेंगी पीड्डैं आला लेखा गिदडें दे बेच पेजना ऐं एसकरी सपें आला लेखा अकलमन्द ते कबूतरें आला लेखा पोले बनो
10	17	पर लोकें छा चकने रवो किके ओ तुसें गी बड्डी सभें च सोंपघन ते अपनी पंचायतें च तुसेंगी डंडे मारघंन
10	18	तोस मेरे आसतै राजपालें ते राजें दै अगें उंदे उपर ते गैर जातीयें ऊपर गवा बनने आसतै पेश किते जाघंन
10	19	जेसलै ओ तुसेंगी पड़काघंन तां ऐ चैनता नेई करनी के तोस कियां बोलगे यां के आखगे किके जे केश तुसेंगी आखना पौग ओ उसै बेलै तुसेंगी सनाई दीता जाग
10	20	किके बोलने आले तोस नेई एन पर थूआड़े पिता दे आत्मा थूआड़े बिचा बोलग
10	21	प्राअपने प्रा गी ते पिता अपने पुत्र गी मारने आसतै सोंपघन ते बच्चे मांप्यो दै खलाफ ओइयै उनेंगी मराई देगन मीका 76
10	22	मेरे नां दी खातर सारे लोग थूआड़े कन्नें बैर करगन लेगन जेड़ा खीरी तकर सवर करघ ऊयै बचाया जाग
10	23	जेसलै ओ तुसेंगी एक शैर बेच सताघंन ते दुऐं गी नसी जायो आऊँ थूआड़े कन्नें सच आखना ऐं तोस मनुक्ख दा पुत्र दे औना कोला पैलें इस्राएल दे सारें शैरें बिच गेदे बी नेई ओगे
10	24	चेला अपने गुरु थमां बड्डा नेई ते नां गै दास अपने मालक थमां
10	25	चेलें दा गुरु दै ते दास दा मालक दै बराबर ओना गै मता ऐ जेसलै उनें कर दे माल्क गी शतान आखया तां ओदे कर आलें गी कें नेई आखघन
10	26	एसकरी मनुक्खें थमां मत डरयो किके केश डके दा नेईयैं जेड़ा खोलया नेई जाग ते नां केश शपे दा ऐ जेसदा पता नेई लगग
10	27	जे आऊँ थूआड़े कन्नें न्हेरै च आखना ऐ उसी तोस लोई बेच च आखो ते जेकी गल तोस कन्नें कन सुनदे ओ उसी कोठें उपर परचार करो
10	28	जेडे जिंदु गी मारी सकदे न पर आत्मा गी मारी नेई सकदे उंदे कोला मत डरो लेकन ओदे कोला गै डरो जेड़ा आत्मा ते जिंदु गी दोनी गी नरक बेच च नाश करी सकदा ऐ
10	29	के एक पैसे थमां दो चिड़ियां नेई बिकदीयां पी बी थूआड़े पिता दी मरजी दे बगैर उंदेचा एक बी तरती ऊपर नेई कीरी सकदी
10	30	थूआड़े सिर दे बाल बी सब गिने गेदे न
10	31	एसकरी डरयो नेई तोस बड़ी चिड़ियें कोला बड़े मैंगे ओ
10	32	जेड़ा कोई मनुक्खें दै सामनें मेरे चेलें करी मनगे ओ उसी आऊँ बी अपने सोर्ग दे पिता दै सामनें मनी लैगा
10	33	लेकन जेड़ा कोई मनुक्खें दै सामनें मिगी मुकरी जाग उसी आऊँ बी अपने सोर्ग दे पिता दै सामनें मुकरी जागा
10	34	ऐ नेई समझयो के आऊँ तरती ऊपर मलाप कराने गी आएदा ऐं आऊँ मलाप कराने आसतै नेई लेकन तलवार चलाने गी आए दा ऐं
10	35	आऊँ तां आएदा ऐं के मनुक्ख गी ओसदे पिता कोला ते कुड़ी गी ओसदी माऊ कोला ते नूँ गी ओसदी ससु कोला बक्ख करी देयां
10	36	मनुक्ख दे दुश्मन ओदे कर दे गै लोग ओघन
10	37	जेड़ा माऊ गी जां पिता गी मेरे थमां जादै प्यारा समझदा ऐ ओ मेरै चेलें होने दे काबल नेइ
10	38	ते जेड़ा कोई अपनी सुल्ली गी चुकीयै मेरे पीछैं नेई अवै ओ मेरै चेलें होने दे काबल नेई
10	39	जेड़ा कोई अपने प्राण बचांदा ऐ ओ उसी गुआग ते जेड़ा कोई मेरी खातर अपना प्राण मुआन्दा ऐ ओ उसी लबग
10	40	जेड़ा कोई तुसेंगी मनी लेन्दा करदा ऐ ओ मीगी मनी लेंदा करदा ऐ ते जेड़ा कोई मीगी मनी लेंदा करदा ऐ ओ मेरे पेजने आले गी मनी लेंदा करदा ऐ
10	41	जेड़ा कोई पविखवक्ता गी पविखवक्ता समझीयै मनदा करै ओ पविखवक्ता दा नांम पाग ते जेड़ा कोई तरमी गी तरमी समझीयै मनदा करै ओ तरमी दा नांम पाग
10	42	जेड़ा कोई इंदे निकां बिचा एक गी मेरा चेला समझियै सेर्फ एक कटोरा ठंडा पानी पलिआआऊँ थूआड़े कन्नें सच आखना ऐं ओ अपना नांम कदें बी नेई मुआग
11	1	जेसलै यीशु अपने बारें चेलें गी उक्म देई चुकया तां ओ उंदे गलील शैरें च शिखया ते परचार करने गी उत्त्थुआं दा चली गिया
11	2	यूहन्ना ने जेलै च मसीह दे समेंचार दी खबर सुनीयै अपने चेलें गी ओदे कोला ऐ पूछने गी पेजया
11	3	ते उसी ए अखया के औने आला मसीहा तूं गै जां अस कुसै दुए दा एन्तज़ार करचै
11	4	यीशु ने जबाब दीता ये केछ तोस सुनदे ओ ते दिखदे ओ ओ सब केश जाइयै यूहन्ना गी आखी दीयो
11	5	के अन्नें दिखदे न ते लिञें चलदे फिरदे न कोढ़ी शोध्द किते ज्न्दे न ते बोले सुनदे न मोरदे जिन्दे किते ज्न्दे न ते गरीबें गी शोभ समाचार सनाया जन्दा ऐ
11	6	ते तन्न न ओ जेडे मेरी नां उपर शक नेई करदे
11	7	जेसलै ओ उत्त्थुआं दा चली गै ते यीशु यूहन्ना दे बारै च ओदे चेलें गी आखन लगया तोस जंगल च के दिखन गेदे हे के अवै कन्नें हेल्दे कंढे गी
11	8	पी तोस के दिखन गेदे हे जेडे साधा चोगे लांदे न ओ राज मैलें च रौंदे न
11	9	तां पी कि गेदे हे के कुसै पविखवक्ता गी दिखने गी आं आऊँ तुसेंगी आखना ऐं के पविखवक्ता थमां बी बड्डे गी
11	10	ऐ उवै ऐ जेस दे बारै च लिखे दा ऐ के देख आऊँ अपने दूत गी तेरे अगें पेजना ऐं जेड़ा कोई तेरै अगें रसता तयार करग
11	11	आऊँ थूआड़े कन्नें सच आखना ऐं जेडे कोई जनांनीयें थमां जमें दे न उंदे बिचा यूहन्ना पवित्र शनांन देने आले कोला कोई बड्डा नेई ओया लेकन जेड़ा सोर्ग दे राज बेच निके थमां निक्का ऐ ओ ओस थमां बड्डा ऐ
11	12	यूहन्ना पवित्रशनांन देने आले दे बेलै कोला हूंन तकर सोर्ग दे राज बेच जबरदस्ती दाखल ओंदा रिया ऐ ते बलवान उसी खुस्सी लेंदे न
11	13	ते यूहन्ना तकर सारे पविखवक्ता ते कनून पविखबाणी करदे रे
11	14	ते चाओ तां मन्नो एलिय्याह जेड़ा औने आला हा ओ इयै
11	15	जिन्दा सुननें दा मन ओग ओ सुनी लेंन
11	16	आऊँ एस बेलै दे लोकें दी मसाल केदै कन्नें दियां ओ उनें बच्चें आला लेखा न जेडे बजारैं च बैठीयै एक दुए गी आले मारीमारी आखदे न
11	17	के असें थूआड़े आसतै खुशी दे बाजे बजाए ते तोस नेई नचे असें वलाव दे गीत गादे ते तुसें छाती नेई पीटी
11	18	किके यूहन्ना नेई खंदा आया ते नेई पिंदा आया ते ओ आखदे न ओदे बेच दोष्टआत्मा ऐ
11	19	जदुं मैं मनुख दा पुत्र खंदापिन्दा आया ते ओ ग्लान्दे न के दिखो शराबी मनुक्ख चुंगी लेने आलें ते पापिए दा दोस्त लेकन ज्ञान अपने कम्में च सचा समझया गीया ऐ
11	20	ओस बेलै ओ उनें शैरें दी निन्द्या करना लगया जेस दै बेच ओसने मते सारे चमत्कार किते हे किके उत्त्थुं दै लोकें अपना मन नेई फेरेदा हा
11	21	बसोस तेरे खुराजीन दे लोको बसोस तेरे बैतसैदा दे लोको जेडे चमत्कार दे कम तेरे लोकें च किते गै हे जेकर ओ सूर ते सैदा दे शैर च किते ज्न्दे हे तां उनें लोकें लक बनिये ते सुयाई ऊपर बेईयै उनें कदुं दा मन फेरी लेत्ता दा ओन्दा हा
11	22	पर आऊँ थूआड़े कन्नें आखना ऐं के न्याय दे धयाडै थुआडी आलत थमां सूर ते सैदा शैर दी आलत मती गै सैन योग ओग
11	23	ते ए कफरनहूम दे लोको के तुसेंगी सोर्ग तकर ऊँचा कित्ता जाग तू तां नरक तकर थल्ले चली जागा जेडे चमत्कार कम तेरे लोकें बेच किते गेदे न जेकर ओ सदोम दे लोकें बेच किते ज्न्दे हे तां ओ अज तकर बना दा रौंदा हा
11	24	लेकन आऊँ थूआड़े कन्नें आखना ऐं के न्याय दे देन तेरी आलत थमां सदोम दे लोकें दी आलत मती सैन योग ओग
11	25	उसै बेलै यीशु नेआखया ए पिता सोर्ग ते तरती दे प्रभु आऊँ तेरा सुकर करना के तो इनें गल्लें गी अकलमन्द ते समझदारें छा छपाईये रखेया ते उनें लोकें ऊपर परकट कित्ता ऐ जीनें तेरी सचाई गी जानया
11	26	हां ए पिता किके तुगी इयै छैल लगया
11	27	मेरे पिता ने मिगी सारा केछ सौंपी दीते दा ऐ ते कोई पुत्र गी नेई जानदा सेर्फ पिता ओर कोई पिता गी नेई जानदा सेर्फ पत्रे ते ओ जेस उपर पुत्र उसी परकट करना चा
11	28	ए सारे मेंनत करने आलियो ते परम्परा दे कनून दे थलै दबोए दे लोको मेरे कोल आओ आऊँ तुसेंगी चैन देगा
11	29	मेरा जुंगला अपने उपर चुक्की लीयो ते मेरे थमां सीखी लियो किके आऊँ मनें दा लहीम ते दीन ऐं ते तोस अपने मनें च चैन पागे
11	30	किके मेरा जुंगला मलांम ते मेरा बोझ अल्का ऐ
12	1	ओस बेलै यीशु बसां दै देन खेतरें दै मंजै जा करदा हा ते ओदे चेलें गी पोख लगी ते ओ दाने तोड़ीतोड़िये खाना लगे
12	2	फरीसीयें उनें गी दिखियै यीशु गी आखया देख तेरे चेलें ओ कम करा करदे न जेड़ा बसां दे देन करना ठीक नेई
12	3	ओस ने उनेंगी आखया के तुसैं नेई पढ़या के दाऊद ने जेस लै ओ ते ओदे साथियें गी पोख लगी तां उनें के कीता
12	4	ओ कियां परमेसर दे कर गीया ते पेंट दीयां रुट्टियाँ लेईये खादियां जिनें गी खाना नां गै उसी ते नां गै ओदे साथियें गी लेकन सेर्फ याजकें गी गै बाजव हा
12	5	यां के तुसैं कनून च नेई पढ़या के याजकें बसां दै देन मंदर च सब्त दे देन दी रीति गी त्रोड़नें ऊपर बी बेकसुर रौंदे न
12	6	लेकन आऊँ थुयाड़े कन्नें आखना ऐं के इत्त्थैं ओ ऐ जेड़ा मंदर थमां बी बड्डा ऐ
12	7	जेगर तोस एस दा मतलब समझदे के आऊँ दीया दे कन्नें खोश ओना ऐं बली दै दांन कन्नें नेई तां तोस मेरे बेकसुर चलेयां गी कसुरबार नेई आखदे
12	8	मनुक्ख दा पुत्र तां बसां दे देन दा बी प्रभु ऐ
12	9	उत्त्थुआं दा जाईयै ओ उंदे प्रार्थनाकार च आया
12	10	उत्थें एक मानु हा जेस दा अथ्थ सुके दा हा ते उनें यीशु गी कसुरवार आखने आसतै उसी पुछया के बसां दे देन चंगा करना बाजव ऐ
12	11	ओसने उनेंगी आखया थूयाडे चा किसे दी एको पेड्ड ओ ते ओ बसां दै देन खडे च किरी जा ते ओ उसी जरुर पकड़ीयै उसी कडग
12	12	पला मनुक्ख दा मोल पेड्ड थमां किन्ना बद ऐ एसकरी बसां दै देन चंगाई करना बाजव ऐ
12	13	ओस बेलै यीशु ने ओस मानुयें गी आखया अपना अथ्थ अगें गी कार ओसने बदाया ते ओ पी दुए अथ्थ आला लेखा चंगा ओई गीया
12	14	ओस बेलै फरीसीयें बार जाईयै ओदे खलाफ च एक्का कित्ता के यीशु गी कियां मारी देचै
12	15	ऐ गल जानीयै यीशु उत्त्थुआं दा चली गिया ते मते सारै लोग ओदे पिछें आई गै ते यीशु ने सारें गी चंगा कित्ता
12	16	ते उनेंगी गलाया के मीकी परकट नेई करयो
12	17	के जे जेड़ा बचन यशायाह पविखवक्ता दे म्हुन्याँ दा अखे गेदा हा ओ पूरा ओई जा
12	18	दिखो ऐ मेरा सेवक ऐ जिसी मैं चुने दा ऐ मेरा प्यारा जेस कन्नें मेरा मन खोश ऐ आऊँ अपना आत्मा ओस बेच पागा ते ओ गैर जातीयें गी न्याय दी खबर सनाग
12	19	ओ नां चगड़ा करग ते नां अपनी सिफत अप्पुं करग ते नां बजारैं च कोई ओसदी बाज सुनग
12	20	ओ मरोड़ी दी डालीयै गी नेई त्रोड़ग ते धूंआ दिंदी बत्ती गी नेई सालग जेसलै तकर ओ न्याय गी जै नेई करग
12	21	ते गैर जातीयां ओदे उपर आस रखघंन
12	22	ओस बेलै लोग एक अन्नेंगूंगे गी जेस दे बेच दुष्ट आत्मा ही ओदे कोल लेई आए ते यीशु ने उसी चंगा करी कीता ते ओ बन्दा बोलनां ते दिखनां लगी पिया
12	23	एस गल दे ऊपर सारे लोग रांन ओईयै आखना लगे ऐ के दाऊद दी औलाद ऐ
12	24	लेकन फरीसीयें ऐ सुनियै आखया ऐ तां दोष्टआत्मायें दे बढे शतान दी मदद दे बगैर दोष्टआत्मा गी नेई कडदा
12	25	ओनें उंदी मने दी गल्ल समझीयै उनेंगी आखया जेस कुसे दे राज बेच फ़ोट ओंदी ऐ ओ उजडी जन्दा ऐ ते कोई शैर जां गरां जेस बेच फ़ोट ओंदी ऐ टिका दा नेई रौग
12	26	ते जेकर शतान गै शतान गी कडै तां ओ अपने दै गै खलाफ ओई गीया ऐ पी ओसदा राज कियां टिका दा रौग
12	27	जेकर आऊँ शतान दी मदत कन्नें दोष्टआत्मायें गी कडदा ऐं तां थूआडी औलाद केदी मदत कन्नें कडदे न एसकरी ओ गै थुआडा न्याय करघंन
12	28	लेकन जेकर आऊँ परमेसर दी आत्मा दी मदद कन्नें दोष्टआत्मायें गी कडदा ऐं तां परमेसर दा राज थूआड़े कोल आई पूजे दा ऐ
12	29	जां कियां कोई मनुक्ख कुसे तकड़े बन्दे दे कर च जाईयै ओसदा माल लुटी सकदा ऐ जदू तकर कि पैलें ओस बन्दे गी नेई बन्नी लै ओस बेलै ओ उसी लुटी लैग
12	30	जेड़ा मेरे कन्नें नेई ओ मेरे खलाफ ऐ ते जेड़ा मेरे कन्नें नेई कीठा करदा ओ बखबख करी दिंदा ऐ
12	31	एस आसतै आऊँ थूआड़े कन्नें आखना ऐ के मनुक्ख दा सब किसम दा पाप ते निंदया माफ़ी कित्ती जाग लेकन पवित्र आत्मा दी निंदया माफ़ नेई कित्ती जाग
12	32	जेड़ा कोई मनुक्ख दा पुत्र दे खलाफ कोई गल्ल बोलग ओसदा ऐ पाप माफ़ कित्ता जाग लेकन जेड़ा कोई पवित्र आत्मा दे खलाफ बोलग ओसदा पाप नां एस लोक बेच ते नां गै परलोक बेच माफ़ कित्ता जाग
12	33	जेकर रोक्ख छैल ए ते ओदे फल बी छैल ओग जां अगर रोक्ख माडा ए तां ओदा फल बी माडा ओग किके रोक्ख अपने फल कन्नें गै पंछानयाँ जन्दा ऐ
12	34	थुआडी शिखया इयां ऐ जियां सस्प दा जैर खत्म करी दिन्दा ऐ तोस बुरे ओईयै कियां खरीयाँ गल्लां आखी सकदे ओ किके जेकेश मन च परोचे दा उवै उवै मुह चा निकलदा ऐ
12	35	पला मनुक्ख मन दे पले भंडार थमां पलीयाँ गल्लां बोलदा ऐ ते पैडा मनुक्ख मन दे बुरे भंडार थमां बुरीयाँ गल्लां बोलदा ऐ
12	36	ते आऊँ थूआड़े कन्नें आखना ऐं के जेड़ीयांजेड़ीयां बुरीयां गल्लां मनुक्ख बोलघंन न्याय दे देन उनें अर एक गल्ल दा लेखा देनां पौग
12	37	किके तू अपनी गल्लें थमां बेकसुर ते अपनी गल्लें थमां गै कसुरबार बनया जागा
12	38	एस गल्ल ऊपर केश शास्त्रियें ते फरीसीयें उसी आखया ए गुरु कोला एक सोर्ग दा कोई चेन्न दिखना चानयां न
12	39	ओसने उनेंगी जबाब दीता एस योग दे बुरे ते ब्यभिचारी लोग नशानीयां तुपदे न लेकन योना पविखवक्ता दी नशानी गी शुड़ीयै कोई ओर चेन्न उनेंगी नेई दीती जाग
12	40	योना त्रै रातदेन बड्डी मशी दे टिड्डे च रीया इयां गै मैं मनुक्ख दा पुत्र त्रै रातदेन तरती दे अंदर रौग
12	41	नीनवे दे लोग न्याय दे देन एस योग दे लोकें दै कन्नें खडोईयै उनेंगी कसुरबार आखगन किके उनें योना दा पाशन सुनीयै अपने मने गी फराया ते इत्त्थैं ओ ऐ जेड़ा योना थमां बी बड्डा ऐ
12	42	दक्षिण दी रानी न्याय दे देन एस योग दे लोकें कन्नें खडोईयै उनेंगी कसुरबार आखघ किके ओ सुलेमान दा ज्ञान सुनने आसतै तरती दे एक कोने थमां आई ते इत्त्थैं ओ ऐ जेड़ा सुलेमान थमां बी बड्डा ऐ
12	43	जेसलै दोष्टआत्मा मनुक्ख चा निकली जंदी ऐ तां सूकै थार च सोख तुपदी फिरदी ऐ ते सोख थोंदा नेई
12	44	ओस बेलै आखदी ऐ आऊँ अपने उसै कर च जिथुं दा निकली दी ऐं बापस चली जनीं ऐं ते आईयै ओस कार गी सुन्ना सोतासत्तादा ते उसी सझासजादा दिख्दी ऐ
12	45	पी ओ अपने थमां ओर पैडीयां सत दोष्टआत्मायें गी अपने कन्नें लेई औंदी ऐ ते ओ ओदे बेच बेईयै उत्थें वास करदीयां न ते ओस मनुक्ख दी पिछली आलत पैलें कोला बी पैडी ओई जन्दी ऐ एस योग दे पैडें लोकें दी आलत बी इयै जेई गै ओग
12	46	जेस लै ओ पीड लोकें कन्नें गल्लां करा दा गै हा ओस बेलै ओसदी मां ते ओदे निके प्रा बार खड़ोते दे हे ते ओदे कन्नें गल्लां करना चांदे हे
12	47	कुसे एक ने उसी आखया देख तेरी मां ते तेरे निके प्रा बार खड़ोते दे न ते तेरे कन्नें गल्लां करना चांदे न
12	48	ऐ सुनीयै ओनें आखने आले गी जबाब दीता कोन ऐ मेरी मां ते कोन न मेरे प्रा
12	49	ते अपने चेलें आली बक्खी अथ्थ बदाईयै आखया मेरी मां ते मेरे प्रा इयै न
12	50	किके जेड़ा कोई मेरे सोर्ग दे पिता दी मरजी ऊपर चलै उवै मेरा प्रा ते मेरी पैन ते मेरी मां ऐ
13	1	उसै देन यीशु अपने चेलें समेत करै दा निकलीयै चील दै कंडै जाई बैठा
13	2	ते ओदे कोल इनी बडी पीड किठी ओई एसकरी ओ किशती ऊपर चढ़ी गीया ते सारी पीड चील दै कंडै खड़ोती दी रेई
13	3	ते ओसने उंदे कन्नें कानीयें च मतीयां सारीयां गल्लां कित्तियां एक बी रानें आला बी रानें गी निकलया
13	4	रांदे बेलै केश बी रस्तै दे कडै कीरी पे ते चिड़ियें आईयै ओस बी चुगी लेता
13	5	केश बी पत्त्थरें आली जमीने ऊपर किरे जित्त्थै उनेंगी मती मिट्टी नेई मिली ते उनेंगी मिट्टी नेई मिलने दै कारन ओ तौले गै लगी आए
13	6	लेकन जेसलै ओ निके बूटे मठोते धोप निकलने कन्नें ओ जली गै ते जड नेई पकड़ने बाद सूकी गै
13	7	केछ बी चुड़ीयें च किरे ते चुड़ीयें उनेंगी छैल करीयै दवी दिता
13	8	लेकन केश बी छैल जमीन ऊपर किरे ते ओ बूटे बदे ते उनें बड़ा फल दिता केइयें सौ गुना केइयें सठ गुना ते केइयें त्री गुना
13	9	अगर तोस एस मसाल गी समझनां चांदे ओ तां त्यांन कन्नें सुनो जेड़ा हुन मैं गलाया ऐ
13	10	ते चेलें यीशु दै कोल आईये ओदे कन्नें आखया तूं लोकें कन्नें कानीयें च कि गल्लां करना ऐं
13	11	ओसने जबाब दीता तुसें गी सोर्ग दे राज दे पेते दी समझ दिती गेदी ऐ लेकन उनेंगी नेई
13	12	किके जेस दै कोल ऐ उसी दीता जाग ते ओसदे कोल मता ओई जाग पर जेस दे कोल केश बी नेईयैं ओस थमां जे केश ओदे कोल ऐ ओ बी लेई लीता जाग
13	13	आऊँ उंदे कन्नें कानीयें च एसकरी गल्लां करना ऐ के ओ दिखदे ओई नेई दिखदे ते सुनदै ओई नेई सुनदे ते नेई समझ दे
13	14	उंदे बारै च यशायाह दी ऐ पविखबाणी पूरी ओंदी ऐ तोस कणे कन्नें तां सुनगे पर समझगे नेई ते अखीं कन्नें तां दिखगे पर तुसें गी नेई सुज्झग
13	15	किके इनें लोकें दे मन मोटे ओई गेदा न ते ओ कणे कन्नें उच्चा सुनदे न ते उनें अपनीयां अखीं मिटी दीती दीयां न कुत्तै ऐ नेई ओई जा के ओ अपनी अखीं कन्नें दिखन ते कणे कन्नें सुनन ते मन कन्नें समझन ते मुड़ी जांन ते आऊँ उनेंगी चंगा करां
13	16	पर धन्न न थुआडीयां अखां के ओ दिखदीयां न ते थूआड़े कण के ओ सुनदे न
13	17	किके आऊँ थूआड़े कन्नें सच आखना ऐं के मते सारे पविखवक्तें ते तरमीयैं चाया के जेडीयां गल्लां तोस दिखदे ओ दिखो पर नेई दिखियां ते जेडीयां गल्लां तोस सुनदे ओ सुनो पर नेई सुनीयां
13	18	ओनें तोस बी रानें आले दी कानी सुनो
13	19	जेड़ा कोई राज दा बचन सुनीयै नेई समझदा ओदे मने च जे केश राया गीया हा उसी ओ दुष्ट आईये शड़काई लेई जंदा ऐ ए उवै ऐ जेड़ा रस्ते दै कंडै राया गीया हा
13	20	ते जेड़ा पथरीली जमीन ऊपर राया गीया ए उवै ऐ जेड़ा वचन गी सुनिये तौला गै खुशी कन्नें बचन गी मनी लैंदा ऐ
13	21	पर अपने आप च झड़ नेई पकड़ने दै कारन ओ थूड़े देन गै रेई सकदा ऐ ते जेसलै बचन दै कारन कष्ट जां सताओ औंदा ऐ तां एकदम ठेढा खाई जन्दा ऐ
13	22	जेड़ा चुड़ीयें च राया गीया ए ओ ऐ जेड़ा बचन गी सुनदा ऐ पर एस दुनियां दी चैंता ते पैसेतेले दा तोखा बचन गी दबांदा ऐ ते ओ फल नेई देई सकदा
13	23	जेडा छैल जमीन च राया गीया ए ओ ऐ जेड़ा बचन गी सुनीयै समझदा ऐ ते फल दिन्दा ऐ कोई सौ गुना कोई सट्ठ गुना ते कोई त्री गुना
13	24	यीशु ने उनेंगी एक ओर कानी सनाई सोर्ग दा राज ओस कर्साने आला लेखा ऐ जेस ने अपने खेत्र च छैल बी राया
13	25	पर जेसलै खेत्र बेच कम करनें आले लोग सुते दे हे तां खेत्र दे मालक दा दुशमन आईये कन्नक दे बेच जंगली बी सुटियै चली गीया
13	26	जेसलै कन्क दे गूर निकले ते कन्क मठोती तां जंगली दाने दे बूटे बी लब्बन लगी पे
13	27	एसकरी खेतरें दे मालक दे नौकरें आईये उसी आखया ए साव के तो अपने खेतरें च छैल बी नेई राया हा पी जंगली दाने दे बूटे एस दे बेच कुत्त्थुं दा आए
13	28	ओसने उन्दे कन्नें आखया ऐ कुसै दुशमन दा कम ऐ नौकरें उसी आखया के तेरा मन ऐ के आस जाईयै उनें बूटेगी चुगीये किट्ठे करी देचै
13	29	ओनें आखया नेई ऐसा नेई करेयो कुदे ऐसा नी ओई जा के जंगली दाने दे बूटे किट्ठे करदेकरदे तोस उन्दे कन्नें कन्नक बी पुट्टी लैओ
13	30	फसल कटोने तकर दोनीं गी किटठे ग़ै बदना दीयो ते कटने दै बेलै आऊँ कटने आलें कन्नें आखगा के पैलें जंगली दाने दे बूटे किट्ठे करियै जलाने आसतै उंदे गट्ठे बनी लेओ ते कन्नक गी मेरे पणढार बेच किट्ठे करो
13	31	ओसने उनेंगी एक ओर कानी सनाई सोर्ग दा राज सरएें दे एक दाने आला लेखा ऐ जीसी कुसे मनुक्ख ने आनीयै अपने खेत्र बेच राई दीता
13	32	ओ अर एक बीऐं कोला तां निक्का ऐ लेकन जेलै ओदा बूटा छैल वड्डा ओई जन्दा ऐ ओस बेलै सब किसम दी जड़ीबूटीयें दे बुटें कोला बड्डा ओंदा ऐ ते ऐसा बूटा बनी जन्दा ऐ के अम्बर दे पैंछी आईये ओसदी डालीयैं ऊपर अलडे बनाईयै बसेरा करदे न
13	33	ओस ने एक ओर कानी उनेंगी सनाई सोर्ग दा राज खमीर आटे आला लेखा ऐ जीसी कुसे जनांनी ने लेइयै तरें नापें दे आटे च मलाई दीता ते ओदेओदे ओ सारा खमीर ओई गीया
13	34	ऐ सारियां गल्लां यीशु ने कानीयें च लोकें गी सखाईयां ते बगैर कानीयें ओ उनेंगी केश बी नेईहां सखान्दा
13	35	के जेड़ा बचन पविखवक्ता दै थमां आखया गेदा हा ओ पूरा उवै आऊँ कानीयें च बोलनें आसतै अपना महूँ खोलगा आऊँ उनें गल्लें गी जेडीयां गलां जगत दी शुरुआत थमां अज्ञान रेइयां न परकट करगा
13	36	ओस बेलै ओ पीड गी शुड़ीयै कर च आया ते ओदे चेलें ओदे कोल आईये आखया खेत्र दे जंगली दानें दी कानी दा मतलव असेंगी समझाई दे
13	37	ओस ने उनेंगी जबाब दीता छैल बी गी रानें आला मनुख दा पुत्र ऐ
13	38	खेत्र संसार ऐ जिथें लोक रौंदे न छैल बी उनें लोकें आला लेखा ऐ जिन्दे ऊपर परमेसर राज करदा ऐ ते जंगली बी ओ ऐ जेड़े लोक दोष्ट शतान दा कैना मन्दे ने
13	39	जेस दुशमन ने उसी राया ओ शतान ऐ फसले दी बाढी जगत दा एन्त ऐ ते फसल गी बढने आलें सोर्गदूत न
13	40	ईयां जियां जंगली दानें दी फसल किट्ठी करीयै अगी बेच सुट्टी जन्दी ऐ उयां गै जगत दे एन्त च ओना ऐ
13	41	मैं मनुक्ख दा पुत्र अपने सोर्गदूतें गी पेजग ते ओ ओदे राज बिचा सारें गी जेडे ठोकर देने आले न ते गलत कम करने आलें गी किट्ठा करघंन
13	42	ते सोर्गदूत उनेंगी अग्गी दे कोंड बेच सुट्टी देघंन जिथें रोंदे ते दंद चीखदे रौगन
13	43	ओस बेलै तरमी अपने पिता दे राज बेच सूरज आला लेखा चमकघन जेडे तोस समझना चांदे न ओ त्यांन कन्नें सुनी लेंन
13	44	सोर्ग दा राज खेत्र च छपे दे खजाने आला लेखा ऐ जेका कुसे मनुक्ख गी थोया ते ओसने उसी छपाली दीता ते खुशी दे मारै जाईयै अपना सारा केश बेचीयै ओस खेतरें गी खरीदी लेता
13	45	पी सोर्ग दा राज एक बपारी आला लेखा ऐ जेड़ा छैल मोतियें दी तलाश बेच हा
13	46	जेसलै उसी मैंगा थमां मैंगा मोती मिलया ते ओसने जाइयै अपना सारा केश बेची दीता ते उसी खरीदी लेता
13	47	पी सोर्ग दा राज ओस बडे मश्ली फड़ने आले जाल आला लेखा ऐ जेड़ा समुंदर बेच सुट्या गिया ते अर तरा दी मछीयें गी किट्ठा करी लिया
13	48	ते जेसलै जाल मश्ली कोला परोई गीया ते मछुए उसी समुन्दर दे कंडै खीची लेई आए ते बेईयै छैलछैल मछियां भांडे च पाईयां ते मडीयांमडीयां सुट्टी दितियां
13	49	जगत दे एन्त बेच ऐ दिया गै ओग सोर्गदूत आईयै दुष्टें गी तर्मियें थमां बक्ख करघंन
13	50	ते उनेंगी अग्ग दे कोण्ड बेच सुट्टी देगन जिथें रोना ते दंदे गी चिख्दे रौना ऐ
13	51	के तुसैं ऐ सारियां गल्लां समझियां उनें उसी जबाब दिता आँ
13	52	पी यीशु ने उनेंगी आखया एसकरी अर एक शास्त्री जेड़ा सोर्ग दे राज दा चेला बने दा ऐ ओस करसान आला लेखा ऐ जेड़ा अपने भंडार थमां नमीं ते परानीयां चीजां कड़दा ऐ
13	53	जेसलै यीशु ऐ सारी कानीयें आखी चुकया तां ओ उत्थां दा चली गीया
13	54	ते अपने शैर बेच आईयै उंदे प्रार्थनाकार च उनेंगी ऐसी शिखया देना लगया के ओ सुनियें रांन ओईयै आखना लगे इसी ऐ ज्ञान ते चमत्कारी कम करने दी शक्ति कुत्थुआं मिली
13	55	के ऐ लकड़ी दे मिस्त्री दा जागत नेई यै ते के एस दी मां दा नां मरियम ते एस दे प्राऊँ दा नां याकूब यूसुफ शमौन ते यहूदा नेई यै
13	56	ते के एस दीयां सारियां पैनां साड़ै च नेई रौंदियां पी इसी ऐ सब केश कुत्थुआं दा मिलया
13	57	एसकरी ओ यीशु गी मसीहा नेई समझी सके लेकन यीशु ने उंदे कन्नें आखया पविखवक्ता दा अपने थार ते कर गी शुड़ीयै कुतै बी बेजती नेई ओंदी
13	58	ते उन्दा बश्वास नेई ओनें दै कारन उत्थें ओस मते सारे चमत्कार दे कम नेई किते
14	1	ओस बेलै चौथाई देश दे राजा हेरोदेस ने यीशु दी चर्चा सुनी
14	2	ते अपने सेबकें गी आखया ए यूहन्ना पवित्रशनांन देने आला ऐ ओ मरे दां बिचा जिन्दा ओई गेदा ऐ तां करी ओदे छा ए चमत्कार दे कम परकट ओदे न
14	3	किके हेरोदेस ने अपने प्रा फिलिप्पुस दी करेआली हेरोदियास दे कारन यूहन्ना गी पकड़ीये बनया ते जेल च सुट्टी दिता हा
14	4	किके यूहन्ना ने हेरोदेस गी गलाया हा अपने प्रा दी करेआली गी रखना तेरे वासतै ठीक नेई ऐ
14	5	ते ओ उसी मारनां चांदा हापर लोकें कोला डरदहाकिके लोक उसी पविखवक्तें मन्दे हे
14	6	पर जेसलै हेरोदेस दा जन्म धयाडा आया तां हेरोदेस दी कुडी ने जन्म देन दी खुशी बेच नचीये हेरोदेस गी खोश कीता
14	7	एसकरी ओसने कसम खाईयै बचन दीता जे केश तू मंगगी आऊँ तुगी देगा
14	8	ओ अपनी मां दै बगाने दै कारन बोली यूहन्ना पवित्रशनांन देने आले दा सिर थाली च पाईयै एथें गै मिगी मंगाई देयो
14	9	राजा दुखी ओया पर अपनी कसम दै ते कन्नें बैठने आलें दै कारन उक्म दीता के ओदा सिर आनीयै देई दीता जा
14	10	ते ओसने जेलखाने च लोकें गी पेजीयै यूहन्ना दा सिर बढ़ी दीता
14	11	ते ओदा सिर थाली च पाइये आनी दीता गया ते कूडी गी देई दीताते ओ उसी अपनी मांं दे कोल लेई गेई
14	12	ते ओस दे चेलें आईयै यूहन्ना दी लाश गी लेईये दब्बी दीता ते जाईयै यीशु गी खबर दीती
14	13	जेसलै यीशु ने ए खबर सुनी तां किशती उपर चढ़ीयै उत्थें दी कुसे सनसांन जगै गी ईक्ला गै चली गीया ते लोग ऐ सुनीयै शैरांशैरां चा पैदल गै ओदे पीछैं आई गै
14	14	ओसने निकलिये एक बढ़ी पीड दिखी ते उनें लोकें उपर तरस खादा ते उंदे चा बमारें गी चंगा कित्ता
14	15	जेसलै शाम दा बैला ओया तां ओदे चेलें ओदे कोल आईये आखया ए तां सनसान थहार ऐ ते चेर ओया करदा ऐ लोकें गी विदा कित्ता जा के ओ गरांयें च जाईयै अपने आसतै रुट्टी खरीदी लैंन
14	16	यीशु ने उंदे कन्नें आखया उंदा जाना जरुरी नेईयैं तोस गै उनेंगी केश खाने बासतै दियो
14	17	उनें उसी आखया इत्थें साडे कोल पंज रुट्टीयां ते दो मछियें गी शुड़ीयै ओर केश नेई यै
14	18	ओसने आखया उनेंगी मेरे कोल लेई आओ
14	19	ओस बेलै ओनें लोकें गी का उपर बठाने लेई आखया ते उनें पंज रुट्टियें गी ते दो मछियें गी लेता ते सोर्ग आले पासेगी दिखीयै शुकर कित्ता ते रुट्टीयां पन्नीपन्नीयै चेलें गी दितीयां ते चेलें लोकें गी बंढ़ीयां
14	20	ते सारे खाईयै रजी गै ते चेलें बचे दे टुकड़े दीयां परियां बारां टोखरियां चुकियां
14	21	ते खाने आलें जनानियें गी ते बच्चें गी शुड़ीयै पांज जार मडदें दै लगपग ही
14	22	ते पी ओनें तौले गै अपने चेलें गी किशती उपर चाडीयै मजबूर कित्ता के मेरे थमां पैलें पार चली जाओ टैलूं तकर ओ लोकें गी विदा करै
14	23	ओ लोकें गी विदा करियै प्रार्थना करने गी बखरे पाड़ उपर चढ़ी गीया ते शामी तकर ओ उत्थें इकला हा
14	24	ओस बेलै किशती चील दै बिच लैरें कन्नें गोते खा करदी ही किके अवा अगुंयां दी गै ही
14	25	ते यीशु रात दे चौथे पैर चील उपर चलदै उंदे कोल आया
14	26	जेलै चेलें उसी चील उपर चालदै दिखीया ते ओ कबराई गै ते आखना लगे ए भूत ऐ ते डर दै मारै कल्लाना लगे
14	27	यीशु ने फोरन उंदे कन्नें गल्लां कित्तियां ते आखया जिगरा रखो आऊँ यां नेई डरयो
14	28	पतरस ने उसी जवाब दीता ऐ प्रभु जे तू गै ऐं तां मीकी अपने कोल पानी उपर चलीयै औने दा उक्म दे
14	29	ओस ने आखया आईजा ओस बेलै पतरस किशती उपरा उतरीयै यीशु दे कोल जाने लेई पानी उपर चलना लगया
14	30	पर पतरस पानी दी लैरें गी दिखिये डरी गिया ते जेसलै डूबना लगया तां करलाईयै आखन लगया ए प्रभु मीकी बचाई लै
14	31	यीशु ने फोरन अथ्थ बदाइयै उसी पकडिये ऊपर खिची लेता ते उसी आखया ए कट बिशबास करनेआले तो कि शक कित्ता
14	32	जेसलै ओ किशती च बेई गै तां तफान एकदम थमोई गिया
14	33	एस बारदात गी दिखिये सारें चेलें यीशु दै अगें मत्था टेकियै आखया सचें गै तूं परमेसर दा पुत्र ऐं
14	34	जेसलै ओ किशतीयें चा उतरीयै चील दै कंडै गनेसरत नां दे शैर च पुज्जे
14	35	ते उत्थें दे लोकें उसी पनछांनीयें लागेदुआगे दे लाकें च आखी पेज्या ते ओ लोग सारें बमारें गी ओदे कोल लेई आए
14	36	ते ओदे अगें अर्ज करना लगे के ओ उनें बमारें गी अपने कपडें दी चुक गी गै छूना दीयै ते जिनें बी उसी छूता ओ सारे चंगे ओई गै
15	1	ओस बेलै यरूशलेम थमां केश फरीसी ते शास्त्री यीशु दे कोल आईये आखन लगे
15	2	तेरे चेलें पुर्वजें दी पंरपराऐं गी कि टालदे न के बगैर अथ्थ तोतें दै रुट्टी खन्दे नए
15	3	ओस ने उनेंगी जवाब दीता तोस बी अपनी पंरपराऐं दै कारन कि परमेसर दे उक्म गी टालदे ओ
15	4	किके परमेसर ने गलाये दा ऐ के अपनी मां ते पिता दा आदर करयो ते जेड़ा कोई पिता ते मां गी बुराभला बोलै ओ मारी दीता जा
15	5	लेकन तोस आखदे ओ के जे कोई अपने पिता जां मां गी आखे जे केश तुगी मेरे थमां फायदा पुज्जी सकदा हा ओ परमेसर गी पेट चढ़ाई दिते दा ऐ
15	6	तां ओ अपने पिता दा आदर नेई करै एस तरीके तुसैं अपनी परंपरा दे कारन परमेसर दे बचन गी टाली दीता
15	7	ए कपटीयों यशायाह ने थूआड़े बारै च ए पविखबाणी ठीक गै कित्ती ऐ
15	8	ए लोग ओठें थमां तां मेरा आदर करदे न पर उंदा मन मेरे थमां दूर रौंदा ऐ
15	9	ते ए लोग बेकार मेरी पगती करदे न किके मनुक्ख दी विधियें गी धारमक शिखया देई यै सखांदे न
15	10	ते यीशु ने लोकें गी अपने कोल बलाइयै उंदे कन्नें आखया सुनो ते समझो
15	11	जे केश मूंह बेच पौंदा ऐ ओ मनुक्ख गी ग़न्दा नेई करदा लेकन जे केश मूंह बिचा निकलदा ऐ उबै मनुक्ख गी ग़न्दा करदा ऐ
15	12	ओस बेलै चेलें आईये उसी आखया के तू जांनदा ऐ के फरीसीयें ए बचन सुनियै ठोकर खादी
15	13	ओस ने जबाब दीता अर बूटा जेड़ा मेरे सोर्गी दे पिता ने नेई लाया पुट्टी दीता जाग
15	14	उनेंगी जाना दियो ओ अन्नें रसता दसने आले न ते अन्नां जेकर अन्नें गी रस्ता दसै तां दुयै जनें खड्डे च किरी जाघंन
15	15	ए सुनीयै पतरस ने उसी आखया ए कानी असेंगी समझाई दे
15	16	ओस ने आखया के तोस बी अयें तकर नां समझ ओ
15	17	के तोस नेई जांनदे के जे किश मूंह च पौंदा ओ टिड्डे च जन्दा ऐ ते मलमुतर थमां निकली जंदा ऐ
15	18	पर जे केश मूंह चा निकलदा ऐ उवै मना बिचा निकलदा ऐ ते उवै मनुक्ख गी पीटै करदा ऐ
15	19	किके बुरे बचार अत्या दुए दी जनांनी लेई गलत सोच ब्यभिचार चोरी झूठी गुआई ते निन्दक मन थमां गै निकलदी ऐ
15	20	इयै चीजां न जेडीयां मनुक्खे गी पीटै करदीयां न लेकन अथ्थ बगैर धोते दै रुट्टी खाना मनुक्ख गी पीटा नेई करदा
15	21	यीशु उत्त्थुआं दा निकलीयै सूर ते सैदा दे शैरें आले पासे गी चली गिया
15	22	ते दिखो ओस लाकै बिचा एक कनानी जनांनी निकली ते करलाईयै आखन लगी ए प्रभु दाऊद दी औलाद मेरे उपर दिया कर मेरी कुड़ी गी दोष्टआत्मा बड़ा गै सता करदा ऐ
15	23	पर ओस ने उसी केश जबाब नेई दीताते ओदे चेलें आईये ओदे अगें अर्ज कित्ती इसी पेजी ओड किके ए साडे पीछैं करलांदी अवा करदी ऐ
15	24	ओसने जवाब दीता इस्राएल दे टबरे दी गुआची दी भिड्डें गी छुडीयै आऊँ कुसे दे कोल नेई पेजेया गेदा
15	25	पी बी ओ आई ते यीशु गी परणाम करियै आखन लगी ए प्रभु मेरी मदद कर
15	26	यीशु ने जवाब दीता बच्चें यहूदीयें दी रुट्टी लेइयै कुतें दैं अगें सुटना चंगा नेईयै
15	27	ओसने आखया सच ऐ प्रभु लेकन कुत्तें बी ओ चुरचार खंदे न जेड़ा उंदे मालकें दे मेज थमां किरदे न
15	28	एस दे उपर यीशु ने ओसगी जवाब दीता ए औरत तेरा बश्वास बड्डा ऐ जे निया तूं चान्नी ऐ तेरे आसतै उवै जेय्या गै उवै ते ओस दी कुड़ी उसै बेलै थमां चंगी ओई गई
15	29	यीशु उत्त्थुआं गलील दी चील दे कोल आया ते पाड़ उपर चढ़ीयै बेई गिया
15	30	ते पीडै दै उपर पीड ओदे कोल आई ओ अपने कन्नें लंगड़े अन्नें गूंगे लीञें ते बाकी मतें सारें गी ओदे कोल लेई आए ते उनें उनेंगी ओदे चरणें च सुट्टी दीता ते ओसने उनेंगी चंगा कित्ता
15	31	जेसलै लोकें दिखया के गूंगे बोलदे ते लीञें चंगे ओदे ते लंगड़े चलदे न ते अन्नें दिखदे न ते रांन ओईयै इस्राएल दे परमेसर दी बड़याई कित्ती
15	32	यीशु ने अपने चेलें गी बलाईयै आखया मीगी एस पीड उपर तरस औंदा ऐ किके ओ त्रैं दिनें थमां मेरे कन्नें न ते उंदे कोल केश खाने गी नेई ऐ आऊँ ईनेंगी पुखें दै विदा करना नेई चांदा किते ए सा जियां नेई ओई जा के रस्ते बेच रेई पुजी जांन
15	33	चेलें ओस कन्नें आखया असेंगी एस जंगल बेच कुत्थुआं दा इन्नी रुट्टी मिलग के आस इन्नी बड्डी पीड गी रज्जाचै
15	34	यीशु ने उनेंगी पूछया थूआड़े कोल किनियां रुट्टीयां न उनें आखया सत्त ते थुड़ी जेइयां मछियाँ
15	35	ओस बेलै ओनें पीड गी जमीन उपर बैठने बासतै गलाया
15	36	ते उनें सत्तें रुट्टीयें ते मछियें गी लेता तन्वाद करियै पन्या ते अपने चेलें गी दींदा गिया ते चेलें लोकें गी
15	37	एस चाली सारे खाईयै रजी गै होए ते चेलें बचे दे टुकडें दे सत टोखरे परे
15	38	खाने आलें करेआलीयें ते बच्चें गी छूड़ीयै चार हजार मानु हें
15	39	तैलूँ ओ पीड गी विदा करियै किशती उपर चढ़ी गिया ते मगदन दे लाके च आया
16	1	ते फरीसीयें ते सदूकियें कोल आईयै उसी परखने आसतै आखया असेंगी सोर्ग दा कोई चेन्न दस
16	2	ओसने उनेंगी जवाब दीता शाम गी तोस गलांदे ओके कल मोसम शैल रौग किके अम्बर लाल ऐ
16	3	ते सबेरै गलांदे ओके अज तफान औग किके अम्बर लाल ते धुंद आला ऐ तोस अम्बर दे लक्ष्ण दिखियै ओदे पेद दस्सी सकदे ओ पर बेलै दी नशांनियें दा पेद कि नेई दस्सी सकदे
16	4	एस योग दे बुरे ते ब्यभिचारी लोग नशांनियां तुपदे न पर योना दी चेन्न गी छूड़ियै उनेंगी कोई नशांनी नेई दीती जाग ते ओ उनेंगी छूड़ियै उत्त्थुआं दा चली गीया
16	5	चेलें चील दै दुऐं पार ज्न्दे बेलै रुट्टी लेना पुली गेदे हे
16	6	यीशु ने उंदे कन्नें आखया दिखो फरीसीयें ते सदूकियें दे खमीर थमां चकने रवो
16	7	ओ अप्पुं बिचै बचार करना लगे आस तां रूट्टी नेई लेई आए एसकरी ओसने ए गल आखी ऐ
16	8	ए गल समझीयै यीशु ने उनेंगी आखया ए कट विश्वासियों तोस अप्पुं बिचै कि बचार करदे ओ के साडे कोल रुट्टी नेईयै
16	9	के तोस अयें तकर नेई समझे ते उनें पंज्ज जार दीयां पंज्ज रुट्टीयां याद नेई करदे ते नां गै ए के तुसैं किनीयां टोखरियाँ चुक्कियां हियां
16	10	ते नेई उनें चार जार दी सत रुट्टीटियाँ ते नेई ये के किनियां टोखरी यां चुकियां हियां
16	11	तोस कि नेई समझदे के मै तुसेंगी रुट्टीयें दै बारै नेई आखया पर फरीसीयें ते सदूकियें दे ख़मीर थमां चुकना रौना
16	12	तैलू उनेंगी समझ बेच आया के ओसने रुट्टी दे खमीर दै लेई नेई पर फरीसीयें ते सदूकियें दी शिखया थमां चुकने रौने लेई गलाया हा
16	13	यीशु कैसरिया फिलिप्पी दे लाके च आईयै अपने चेलें गी पूछना लगया लोग मनुक्ख दा पुत्र गी के गलांदे न
16	14	उनें आखया केश ते यूहन्ना पावित्रशनांन देने आला आखदे न ते केश एलिय्याह ते केश यिर्मयाह जां पविखवक्ता बिचा कोई एक आखदे न
16	15	ओसने उनेंगी आखया लेकन तोस मीगी के आखदे ओ
16	16	शमौन पतरस ने जबाब दीता तू जिंदे परमेसर दा पुत्र मसीह ऐ
16	17	यीशु ने उसी जबाब दीता ए शमौन योना दे पुत्र तू धन्न ऐं किके ए गल मास ते खून ने नेई लेकन मेरे पिता ने जेड़ा सोर्ग बिच ऐ तेरे उपर परकट कित्ती ऐ
16	18	ते आऊँ बी तुगी आखना ऐ के तू पतरस ऐ ते आऊँ एस बट्टे उपर अपनी कलीसिया बनागा ते नरक दे दरबाजे ओस उपर कामजाब नेई ओघन
16	19	आऊँ तुगी सोर्ग दे राज दी कुंजियां देगा ते जे केश तू तरती उपर बनगा ओ सोर्ग बे च बनया जाग ते जे केश तू तरती उपर खोलगा ओ सोर्ग बेच खुली जाग
16	20	पी ओनें चेलें गी ऐ चताया के कुस्सै कन्नें ए गल नेई सनायो के आऊँ मसीह ऐं
16	21	ओस बेलै थमां यीशु अपने चेलें गी सनाना लगया जरूरी ऐ के आऊँ यरूशलेम गी जां ते प्राचीनें ते प्रधान याजकें ते शास्त्रियें दे अथ्थें थमां मता सारा दोख चलां ते मारी दीता जां ते त्रिये देन जिंदा ओई जां
16	22	एस गल उपर पतरस उसी बखरै लेइयै निखरना लगया ए प्रभु परमेसर नेई करै तेरा कन्नें ऐसा कदें नेई ओग
16	23	ओसने मुड़ियै पतरस गी आखया ए शतान मेरे अग्गें दा दूर ओईजा तू मेरे आसतै ठोकर दा कारन ऐ किके तू परमेसर दीयें गल्लें उपर नेई पर मनुक्खें दीयें गल्लें उपर मन लाना ऐ
16	24	ओस बेलै यीशु ने अपने चेलें गी आखया जेकर कोई मेरे पिछें औना चा ते अपने आपे दा एनकार करै ते अपनी सुल्ली चुक्कै ते मेरे पिछें आई जा
16	25	किके जेड़ा कोई अपना प्राण बचाना चांदा ओ उसी गुआई दैग ते जेड़ा कोई मेरै पीछैं अपना प्राण गुआन्दा ऐ ओ उसी थोग
16	26	जेकर मनुक्ख सारी दुनियां गी आसल करी लै ते अपने प्राण दा नुकसान चुकी लै तां उसी के फायदा ओग जां मनुक्ख अपने प्राण दै बदलै के दैग
16	27	मनुक्ख दा पुत्र अपने सोर्गदूत दै कन्नें अपने पिता दी मैमा च ओग ते ओस बेलै ओ अर एक गी ओदे कम्में दै मताबक फल दैग
16	28	आऊँ थूआड़े कन्नें सच आखना ऐ के जेडे इत्थें खड़ोते दे न उंदे बिचा केश ऐसे न के ओ जेसलै तकर मनुक्ख दे पुत्र गी ओदे राज च ओदे नेई दिखगे ओस बेलै तकर मौत दा सुआद कदें बी नेई चखघंन
17	1	छें दिनें दै बाद यीशु ने पतरस ते याकूब ते ओदे प्रा यूहन्ना गी अपने कन्नें लेता ते उनें गी सुनसान जगहे च कुदे उच्चे पाड़ उपर लेई गीया
17	2	ते उत्थें उंदे सामनें ओसदा रुप बदली गिया ते ओस दा मूंह सुरजआला लेखा चमकया ते ओसदे कपड़े लोई आला लेखा चिटा ओई गीया
17	3	ते दिखो मूसा ते एलिय्याह ओदे कन्नें उनेंगी गल्लां करदे लबे
17	4	एस लेई पतरस ने यीशु गी आखया ए प्रभु साडे लेई इत्थें रौना सोना ऐ जे तेरी मरजी उवै तां आऊँ इत्थें त्रै तम्बू बनां एक तेरे लेई एक मूसा दे लेई ते एक एलिय्याह दे लेई
17	5	ओ अजें बोला दा गै हा के एक चिटा बदल उंदे उपर छाई गीया ते ओस बदले चा ए बाज निकली ए मेरा प्यारा पुत्र ऐ जेस ऊपर आऊँ खोश ऐं एदी सुनो
17	6	चेलें ए गल सुनीयै मूंह दे पार किरी गै ते मते गै डरी गै किके
17	7	यीशु ने कोल आईयै उनेंगी छूता ते आखया उठो डरयो नेई
17	8	ओस बेलै उनें अपनी अखीं कन्नें दिखया ते यीशु गी छुड़ीयै कुसै गी बी नेई दिखया
17	9	जिंदु ओ पाड उपरा उतरा करा दे हे ओस बेलै यीशु ने उनेंगी ऐ उक्म दिता जेलै तकर मनुक्ख दा पुत्र मरें दे बिचा ज़िंदा नेई उवै ओस बेलै तकर जे केश तुसैं दिखया ऐ कुस्सै दै कन्नें नेई गलायो
17	10	ते एस गल उपर ओदे चेलें उसी पूछया पी शास्त्री कि आखदे न के एलिय्याह दा पैलें औना जरुरी ऐ
17	11	ओसने जबाब दीता एलिय्याह तां जरुरी औग ते सब केश सधारी देग
17	12	आऊँ थूआड़े कन्नें आखना ऐ के एलिय्याह आई चुके दा ऐ ते लोकें उसी नेई पनछानया पर अपनी मर्जी कन्नें ओदे कन्नें वर्ताओ कित्ता इसै रीती कन्नें मनुक्ख दा पुत्र बी उंदे अथ्थें थमां दोख चलग
17	13	ओस बेलै चेलें समझया के यीशु ने साडे कन्नें यूहन्ना पावित्रशनांन देने आलै दै बारै च आखया ऐ
17	14	जेसलै यीशु ते ओदे चेलें पीड दै कोल पुज्जे तां एक मानु ओदे कोल आया ते मथा टेकियै आखन लगया
17	15	ए प्रभु मेरे पुत्र उपर दिया कर किके उसी मीर्गी ओंदी ऐ ते ओ बड़ा कष्ट चलदा ऐ ते बारबार अग्गी च ते बारबार पानी च किरी जंदा ऐ
17	16	आऊँ उसी तेरे चेलें दै कोल लेई आया हा लेकन ओ उसी ठीक नेई करी सके
17	17	यीशु ने जवाब दीता हे गैर विश्वासी ते पैडे लोको आऊँ कदूं तकर थूआड़े कन्नें रौगा कदूं तकर थुआडीयां सैंदा रौगा ईसी इत्थें मेरे कोल लेई आओ
17	18	ओस बेलै यीशु ने उसी निखरया ते दोष्टआत्मा ते ओ ओदे बिचा निकली गेई ते जागत उसै बेलै चंगा ओई गीया
17	19	ओस बेलै चेलें बखरै यीशु दै कोल आईये आखया आस ईसी दोष्टआत्मा गी कि नेई कडी सके
17	20	ओसने उनेंगी आखया अपने बश्वास दी कमी दै कारन किके आऊँ थूआड़े कन्नें सच आखना ऐ जे थुआड़ा बश्वास सर्यें दे दाने दै बराबर बी उवै तां एस पाड़ गी आखी सकगे ईथुं दा खिसकिये उत्थें चली जा ते ओ चली जाग ते कोई गल्ल थूआड़े आसतै अन ओनी नेई ओग
17	21	पर ए जाती बगैर प्रार्थना ते उपवास दै नेई निकलदी
17	22	जेसलै ओ गलील बिच हे तां यीशु ने उंदे कन्नें आखया मनुक्ख दा पुत्र मानुऐं दे अथ बेच पकड़वाया जाग
17	23	ते ओ उसी मारी ओड़गन ते ओ त्रियै धयाडै जींदा ओई जाग एस गल उपर ओ मते गै उदास ओए
17	24	जेसलै ओ कफरनहूम च पुज्जे तां मंदर दी चूंगी लेने आलें पतरस दे कोल आईयै पूछया के थुआडा गुरु मंदर दी चूंगी नेई दींदा
17	25	ओसने आखया हां दींदा ऐ जेलै ओ कर गी आया तां यीशु ने ओदे पूछने कोला पैलें गै ओस कन्नें आखया ए शमौन तू के सोचा करना ऐ तरती दे राजा चुन्गी जां कर कोदे कोला लैंदे न अपने जाकतां थमां जां परायां थमां
17	26	पतरस ने ओदे कन्नें आखया परायां थमां यीशु ने ओदे कन्नें आखया तां पुत्र बची गै
17	27	पी बी अस उनेंगी ठोकर नेई लाचै तूं चील दे कंड्डे जाइयै बीड़ी सुट ते जेडी मछी पैलें निकलै उसी लै ओसदा मूंह खोलियै तुगी एक सिक्का
18	1	उसै बेलै चेलें यीशु दे कोल आईयै पूछन लगे सोर्ग दे राज बेच बड्डा कोन ऐ
18	2	एस गल दै उपर ओसने एक बच्चे गी कोल सदियै उंदे बेच खड़ा कित्ता
18	3	ते आखया आऊँ थुआडे कन्नें सच आखना ऐं के जेकर तोस अपने स्वा गी नेई बदलो ते बच्चें आला लेखा नेई बनो तां तोस सोर्ग दे राज च दाखल नेई ओई सकगे ओ
18	4	जेड़ा अपने आप गी एस बच्चे आला लेखा निक्का बनाघ ओ सोर्ग दे राज बेच बड्डा ओग
18	5	ते जेड़ा कोई मेरे नां बेच एक ईयै निये बच्चे गी सदग ओ मीगी सद दा ऐ
18	6	पर जेड़ा कोई इनैं नीकें बिचा जेडे मेरे उपर बश्वास करदे न एक गी गै ठोकर दै ओस आसतै पला ए के एक बड्डी चक्कीयै गी ओदे गल्लें च लटकाया जा ते ओ डूगे समुद्र च सुट्टया जा
18	7	ठोकरें दे कारन दुनियां दे लोकें उपर बसोस ठोकरें दा लगना जरुरी ऐ पर बसोस ओस मनुक्ख उपर जेस दै कारन ठोकर लगदी ऐ
18	8	जेकर तेरा अथ्थ जां पैर तुगी ठोकर दै तां तुं उसी कट्टीयै सुटी दे ढूंढा जां लंगडा ओईयै पर्मेसरे कन्नें मेशा दे जिनें च दाखल ओना तेरे आसतै एस थमां पला ऐ के दो अथ्थ जां दो पैर रैंदे ओई तू मेशा दी अग्गी बेच सुट्टी दीता जां
18	9	ते जेकर तेरी अख्ख तुगी ठोकर दै तां तुं उसी कडीयै सुटी दे काना ओईयै पर्मेसरे कन्नें मेशा दै जिनें च दाखल ओईयै तेरे आसतै एस थमां पला ऐ के दो अखीं रैंदे ओई तुं नरक दी अग्गी बेच सुटया जा
18	10	दिखो तोस इनें निक्कें चा कुसै गी बी तोछ नेई समझना किके आऊँ थूआड़े कन्नें सच आखना ऐ के सोर्ग बेच उंदे दूत मेरे सोर्ग दे पिता दे सामने मेशा रोंदे न
18	11	किके मनुख दा पुत्र गुआचें दें गी बचानेईं आया ऐ
18	12	तोस के समझदे ओ जेकर कुसै मनुक्ख दी सौ पिड्डां ओंन तां उंदे बिचा एक पड़की जा तां के ओ नड़ीन्नुएं गी शुड़ीयै ते पाडी उपर जाईयै ओस गुआची दी पेड्ड गी नेई तुपग
18	13	ते इयां उवै के ओ उसी मिली जा तां आऊँ थूआड़े कन्नें सच अखनां ऐं के ओ उनें नड़ीन्नुएं पिढें आसतै जेडीयां पटकीयां नेई हियाँ इन्ना अनंद नेई मनाघ जिनां के एस गुआची दी पेड्ड आसतै मनाघ
18	14	इयां गै थूआड़े पिता जेड़ा सोर्ग बेच ऐ मर्जी नेईयैं के इनां निक्कां बिचा एक बी नाश उवै
18	15	जे तेरा साथी प्रा तेरे खलाफ पाप करै तां तुं जा ते इकलै ओसदे कन्नें गल्ल बात करियै उसी समझा जेकर ओ तेरी सुनें तां तुगी ओ तेरा साथी प्रा मिली गिया ऐ
18	16	ते अगर ओ तेरी नेई सुनें तां एक दाऊं जनें गी अपने कन्नें लेई जाके मूसा दे कनून दे मुताबक अर एक गल्ल दाऊं जां त्रैं गुआयें दे मूंह बिचा पक्की कित्ती जा
18	17	जेकर ओ उंदी बी नेई मन्नें तां संगत कन्नें आखी दे लेकन जेकर ओ कलीसिया दी बी नेई मन्नें तां तुं उसी गैर जातीयां ते चुन्गी लेने आलें जीया समझ
18	18	आऊँ थूआड़े कन्नें सच अखनां ऐं जे केश तोस तरती उपर बनगे ओ सोर्ग च बनया जाग ते जे केश तोस तरती उपर खोलगे ओ सोर्ग च खुली जाग
18	19	पी आऊँ थूआड़े कन्नें आखना ऐ अगर थूआड़े बेच दाऊँ जन तरती उपर किसे औखी गल्ल आसतै मदद मंगेएक मन दे ओंन ते ओ मेरे पिता थमां जेड़ा सोर्ग च ऐ उंदे आसतै ओई जाग
18	20	किके जित्त्थें दाऊँ जां त्रै मेरे नां कन्नें किट्ठे ओदे न उत्थें आऊँ उंदे बेच ओना ऐ
18	21	ओस बेलै पतरस ने कोल आईयै यीशु कन्नें आखया ए प्रभु जेकर मेरा साथी प्रा पाप करदा रवै तां आऊँ किन्नी बार उसी माफ़ करां के सत बारी तकर
18	22	यीशु ने ओस कन्नें आखया आऊँ तेरे कन्नें ए नेई आखना के सत बार तकर बरना सत बार दे सत्तर गुणा तकर तू उसी माफ़ करदा रवयाँ
18	23	एस करी सोर्ग दा राज ओस राजे कानी आला लेखा ऐ जेस ने अपने नौकरें थमां लेखा लेना चाया
18	24	जेलै ओ लेखा लेना लगया तां एक बंदा ओसदे सामनें आंदा जेड़ा दस जार सुने दे ठेल्ले दे तोड़ें दा कर्जदार हा
18	25	पर बापस देनें आसतै ओस दे कोल केछ बी नेई हा तां राजे ने आखया के ए ते एस दी करेआली ते बालबच्चे ते जे केश एस दा ऐ सब बेची दीता जा ते ओ कर्जा मुकाई दीता जा
18	26	ए गल्ल सुनीयें ओदे दास ने ओदे अगें चुगीयै उसी परणाम कित्ता ते आखया ए स्वामी सबर कर आऊँ तेरा सब केश देई देगा
18	27	ओस बेलै ओस नौकर दे मालक ने तरस खाईयै उसी शुड़ी दीता ते ओसदा कर्जा माफ़ करी दीता
18	28	लेकन जेसलै ओ नौकर बार निकलया तां ओदे कन्नें कम करनेआले नौकरें चा एक उसी मिलया जेड़ा ओसदा सौ दीनार यानी के एक दिने दी तयाड़ी दा कर्जदार हा ओसने उसी पकड़ियै ओदा गला कोटया ते आखया जे केश तो कर्जा देना ऐ देई दे
18	29	एस गल उपर ओस दा अपना नौकर चुगीयै ओदे अगें अर्ज करना लगया सबर कर आऊँ तेरा सब केश देई देगा
18	30	ओसने नेई मनया लेकन जाईयै उसी जेलै बेच सुट्टी दीता के जेलै तकर कर्जा नेई दीयै ओस बेलै तकर उत्थें गै रवै
18	31	ओदे सगीं दास ए जे केश ओया हा दिखियै मते दुआस ओए ते जाईयै अपने स्वामी गी पूरा हाल सनाई दीता
18	32	ओस बेलै ओदे स्वामी ने उसी बलाईयै उसी आखया ए दुष्ट दास तो जेड़ी मेरे अगें अर्ज कित्ती तां मै तेरा पूरा कर्जा माफ़ करी दीता
18	33	एस आसतै जियां मै तेरे उपर दिया कित्ती उय्यां गै के तुगी बी अपने संगी नौकर दै उपर दिया करनी नेई चाईदी ही
18	34	ते ओदे स्वामी ने गुस्सै च आईयै उसी सज़ा देने आलें दै अथ्थें च सौंपी दीता के जेसलै तकर कर्जा मुकाई नेई दियै ओस बेलै तकर उन्दे अथ्थें च रवै
18	35	इसै चाली जेकर थुआडे बिचा अर एक अपने साथी प्रा गी मने थमां माफ़ नेई करग तां मेरा पिता जेड़ा सोर्ग च ऐ थूआड़े कन्नें बी इयां गै करग
19	1	जेसलै यीशु ए गल्लां आखी चुकयातां बी ओ गलील थमां चली गीया ते यरदन दे पार यहूदीया दे लाके च आया
19	2	बड़ी पीड ओदे पीछैं ओई गेई ते ओसने उनेंगी चंगा कित्ता
19	3	ओस बेलै फरीसी ओदी परिख्या करने आसतै कोल आईये आखन लगे के अर एक गल दी बजह कन्नें अपनी करेआली गी त्यागना ठीक ऐ
19	4	ओसने जवाब दीता के तुसैं नेई पढ़या के जेस ने उनेंगी बनाया ओसने शुरू थमां नर ते नारी बनाइयै आखया
19	5	एस करी मडद अपने मां ते पिता थमां लग ओइयै अपनी करेआली कन्नें रौग ते ओ दमै एक तन ओगन
19	6	यनीके ओ हुन दाऊँ नेई पर एक तन न एसकरी जिसी परमेसर ने जोड़या ऐ उसी कोई मनुक्ख लग्ग नेई करै
19	7	उनें यीशु गी आखया पी मूसा ने ए गल कें पक्की कित्ती के लेखत पत्र देइयै उसी शुड़ी दे
19	8	ओनें उनेंगी आखया मूसा ने थुआडे मन दी कठोरता दै कारन तुसेंगी अपनी करेआली गी शुड़ने दा उक्म दिता पर शुरू थमां ऐसा नेई हा
19	9	ते आऊँ थूआड़े कन्नें आखना ऐं के जेड़ा कोई ब्यभिचार गी शुड़ीयै ओर किसे बजहा कन्नें अपनी जनांनी गी त्यागीयै दूई कन्नें विहा करै ओ ब्यभिचार करदा ऐ ते जेड़ा कोई ओस शुड़ी दी जनांनी कन्नें व्याह करै ओ बी ब्यभिचार करदा ऐ
19	10	चेलें ओस कन्नें आखया जेकर मरद दा करेआलीयें कन्नें ऐसा रिश्ता ऐ तां व्याह करना ठीक नेई यै
19	11	ओसने उंदे कन्नें आखया सारे लोग ए बचन मनी नेई सकदे सेर्फ ओ जिनेंगी परमेसर ने ए दान दीते दा ऐ
19	12	किके केश ईजडे ऐसे न जेडे मां दे गर्भ बिचा गै ईयै दे जम्मे न ते केश बंदे ऐसे न जिनेंगी मनुक्ख ने ईजडे बनाया जिनें सोर्ग दे राज आसतै अपने आप गी ईजडे बनाया ऐ व्याह दे बारै जे केश मै आखया ऐ जेडा एस गल गी समझी सकदा एे ओ समझी लै
19	13	एदे बाद लोग बच्चें गी ओदे कोल लेई आए के ओ उंदे उपर त्थ रखै ते प्रार्थना करै पर चेलें उनेंगी निखरया
19	14	यीशु ने आखया बच्चें गी मेरे कोल औना दियो ते ईनेंगी मना नेई करीयो किके सोर्ग दा राज इयै जें दा ए
19	15	ते यीशु ने उंदे उपर अथ्थ रखियै पर्मेसरे कोला उन्दे आसतै शीर्वाद मंग्या ते उत्त्थुआं दा चली गीया
19	16	ते दिखो एक मनुक्ख यीशु दे कोल आईयै उसी आखया ए गुरु आऊँ केड़ा पला कम करां के मेशा दी जींदडी पां
19	17	ओसने उसी आखया तुं मिगी पलाई दै बारै च कि पूछना ऐं पला तां एक गै पर अगर तुं मेशा दे जीनें च दाखल ओना चानां ऐं तां उक्में गी मनया कर
19	18	ओसने ओदे कन्नें आखया केडे उक्म यीशु ने आखया ए के अत्या नी करयां ब्यभिचार नी करयां चोरी नी करयां झूठी गुआई नेई देयां
19	19	अपने पिता ते मां दा आदर करयां ते अपने गुआंडी कन्नें अपने जेया प्यार रखयां
19	20	ओस जवान ने उसी आखया इनें सबनी उक्में गी तां आऊँ मन्ने दा ए हूंन मेरे बेच केस गल्ल दी कमी ऐ
19	21	यीशु ने ओस कन्नें आखया जे तूं सेद्ध ओना चानां ऐ तां जा अपना सब केश बेचीयै गरीबें गी बंडी दे ते तुगी सोर्ग बेच तन्न थ्होग ते आईये मेरे पीछैं ओई जा
19	22	लेकन ओ जवान ऐ गल्ल सुनीयें दुआस होइयै चली गीया किके ओ बड़ा गै मीर हा
19	23	ओस बेलै यीशु ने अपने चेलें गी आखया आऊँ थूआड़े कन्नें सच आखना ऐं के पैसें आलें दा सोर्ग दे राज बेच दाखल ओना औखा ऐ
19	24	पी तुसेंगी आखना ऐं के परमेसर दे राज बेच पैसें आलें दा दाखल ओना ऊंट दा सूई दे नके बिचें निकली जाना सौखा ऐ
19	25	ए सुनीयै चेलें बड़े रांन ओईयै आखया पी कोंन बची सकदा ऐ
19	26	यीशु ने उंदे आले पासे गी दिखीयै आखया मनुक्खें थमां तां ए नेई ओई सकदा ऐ लेकन परमेसर थमां सब केश ओई सकदा ए
19	27	एस गल उपर पतरस ने उसी आखया देख्ख आस तां सब केश शुड़ीयै तेरे पीछैं ओई गेदे न तां पी असेंगी के थ्होग
19	28	यीशु ने उसी आखया आऊँ थूआड़े कन्नें सच आखना ऐं के नमीं सृष्टि च जेसलै मनुक्ख दा पुत्र अपनी मैमा दे सिहांसन उपर बौग तां तोस बी जेड़े मेरै पीछें ओई गेदे ओ बारें सिहांसनें उपर बेईयै इस्राएल दे बारें गोत्रें दा न्याय करगे
19	29	ते जेस कुसै न करें गी जां प्राऊं जां पैनें जां प्पो जां मां जां बाल बच्चें गी जां खेतरें गी मेरे नां आसतै शुड़ी दीते दा ऐ उसी सौ गुना मिलग ते ओ मेशा दी जींदडी दा अक्दार ओग
19	30	लेकन मते सारे जेड़े पैलें न पिछले ओघन ते जेडे पिछले न पैलें ओघन
20	1	सोर्ग दा राज कुसे जीमीदार आला लेखा ऐ जेड़ा बड्डलै निकलया के अपने अंगुरें दे बाग़ दी खेती बेच मजदुरें गी कम ला
20	2	ओसने मजदुरें गी एक दीनार रोज दी धियाड़ी उपर पक्का करीयै उनेंगी अपने दाख दे बाग़ दी खेती च कम करने आसतै पेजया
20	3	पी ओ धयाडा चढ़े दै नौ बजे निकलिये बाकी लोकें गी बजार च बेकार खड़ोते दे दिखया
20	4	ते उंदे कन्नें आखया तोस बी दाख दे बागे दी खेती च कम करनेगी जाओ ते जे केश मनासव ऐ आऊँ तुसेंगी देगा ओस बेलै ओबी बी गै
20	5	पी ओसने दुऐं ते त्रियै पैर दे कोल निकलियै उय्यां गै कित्ता
20	6	एक केंटा देन दै रेदे ओसने पी निकलियै दुएं गी बेकार खड़ोते दे दिखया ते उनेंगी आखया तोस कि इत्त्थैं पूरा देन बेकार खड़ोते दे रेह उनें उसी गलाया एस आसतै के असेंगी कुस्सै मजदूरी उपर नेई लाया
20	7	ओसने उनेंगी आखया तोस बी दाख दे बागे दी खेती च कम करने आसतै जाओ
20	8	संझे बेलै दाख दे बाग़ दी खेती दे मालक ने अपनी खेती दे पणडार दी राखी करने आले गी आखया मजदुरें गी बलाइयै पिछलें थमां लेइयै पैलें तकर उनेंगी उंदी मजदूरी देई दे
20	9	जेलै ओ आए जेडे केंटा पर देन रेदे लाएदे हे तां उनेंगी एकएक दीनार थोया
20	10	जेडे पैलें आए दे हे उनें ए समझया के असेंगी जादै थ्होग लेकन उनें गी बी एकएक दीनार गै थोया
20	11	जेसलै उनेंगी मजदूरी थोई तां ओ कर मालक उपर रुयें ओईयै आखना लगे
20	12	इनें पिछलें एक केंटा गै कम कित्ता ते तो ईनेंगी साडे बराबर करी दीत्ता जिनें पुरी धयाडी पर दा भार चुकया ते धोप चली
20	13	ओसने उंदे चा एक गी जबाब दीत्ता ए मित्तर आऊँ तेरे कन्नें केश बेन्यायी नेई करदा के तो मेरे कन्नें एक दीनार गै पक्का नेई कित्ता दा हा
20	14	जेड़ा तेरा ऐउसी लेई लै ते चली जा मेरी मर्जी ऐ के जिना तुगी इनां गै ईसी पिछले गी बी दियां
20	15	के ए ठीक नेईयैं के आऊँ अपने माल कन्नें जे चां उवै करां के तुं आऊँ पला मानु ओनें दै कारन बुरी नज़र कन्नें दीखना ऐं
20	16	एस तरीके जेडे पिछले न ओ पैले ओघन ते जेडे पैले न ओ पिछले ओघन
20	17	यीशु यरूशलेम गी ज्न्दे मौकै अपने बारां चेलें गी सुन्नी जगहे च लेई गीया ते रस्सतै च उंदे कन्नें आखन लगया
20	18	दिखो अस यरूशलेम गी जा करनयां ते मनुक्ख दा पुत्र प्रधान याजकें ते शास्त्रियें दै अथ्थ च पडकाया जाग ते ओ उसी मारी देने दै कावल समझगन
20	19	ते उसी गैर जातीयें दै अथ्थ सौंपगन के ओ उसी मजाकें च ढूआगन ते ढणडे मारगन ते सुल्ली उपर चाढगन ते ओ त्रियै देन जींदा करी दीता जाग
20	20	जेसलै जब्दी दे पुत्रें दी मां ने अपने पुत्रें दै कन्नें ओदे कोल आईये प्रणाम कित्ताते ओस थमां केश मंगना लगी
20	21	ओसने उसी आखया तू के चानीं ऐं ओ ओस कन्नें बोली ए गल्लांके मेरे ए दाऊँ पुत्र तेरे राज च एक तेरे सज्जै ते दुवा तेरे खबे पासै बौन
20	22	यीशु ने जबाब दीता तोस नेई जांनदे कि तोस के मंगा करदे ओ जेड़ा दोख दा कटोरा आऊँ पीनें आला ऐं के उसी तोस पी सकदे ओ उनें ओस कन्नें आखया पी सकनयां न
20	23	यीशु ने उंदे कन्नें आखया तोस मेरे दोख दा कटोरा ते पीगे पर अपने सज्जै ते खबे पासै बठानां मेरा कम नेईयैं पर जिंदे आसतै मेरे पिता त्र्फुं त्यार कित्ता गेदा उंदे आसतै गै
20	24	ए सुनीयै दसै चेलें उनें दोनीं प्राऊँ उपर रुऐं ओए
20	25	यीशु ने उनेंगी कोल बलाइयै आखया तोस जांनदे ओ के गैर जातीयें दे राजे उंदे उपर राज करदे न ते जेडे बड्डे न ओ उंदे उपर अहक जतांदे न
20	26	लेकन थूआड़े च ऐसा नेई ओग लेकन जेड़ा कोई थूआड़े च बड्डा बननां चा ओ थुआडा दास बनें
20	27	ते जेड़ा थूआड़े बिचा प्रधान बननां चा ओ थुआडा नौकर बनें
20	28	जियां के मनुक्ख दा पुत्र ओ एस आसतै नेई आया के ओ अपनी सेवा करा लेकन एस आसतै आया के अप्पुं सेवा करै ते मतें सारें गी परमेसर दी सज़ा कोला बचाने आसतै अपने प्राण दै
20	29	जेसलै ओ यरीहो दे लाकै पिचें निकलादे हे तां एक बड़ी पीड ओदे पिछें ओई गई
20	30	ते दो अन्नें जेडे सेड़क दै कंडै बैठे दे हे ए सुनीयै के यीशु जा करदा ऐ जोरेंजोरें करलाईयै आखना लगे ए प्रभु दाऊद दी औलाद साडे उपर दिया कर
20	31	लोकें उनेंगी डांटया के चोप्प पन रओ पर ओ ओर बी करलाईयै बोले ए प्रभु दाऊद दी औलाद साडे उपर दिया कर
20	32	ओस बेलै यीशु ने खड़ोइयै उनेंगी बलाया ते आखया तोस के चांदे ओ के आऊँ थूआड़े बासतै करां
20	33	उनें अन्नें यीशु कन्नें आखया ए प्रभुए के साडीयां अक्खियां खुली जांन
20	34	यीशु ने उन्दे ऊपर तरस खाईयै उंदीयां अख्खीं छुतीयाँ ते ओ फौरन दिखना लगी पे ते ओदे पिछें चली पे
21	1	जेसलै ओ यरूशलेम दे कोल पुज्जे ते जैतून पाड़ उपर बैतफगे दे कोल आए तां यीशु ने दाऊँ चेलें गी ए आखीयै पेजया
21	2	अपने सामनें दै गरां च जाओ उत्थें पुज्जदेगै गै एक गदही बन्नी दी ते ओदे कन्नें एक बच्चा तुसेंगी मिलग उनेंगी खोलीयै मेरे कोल लेई आओ
21	3	अगर तुसेंगी कोई केश आखे तां बोलयो के प्रभु गी इंदी दौनी दी जरूरत ऐ ओस बेलै ओ फौरन उनेंगी पेजी दैग
21	4	ए एस करी ओया के जेड़ा बचन पविखवक्ता थमां बोलया गिया हा ओ पूरा उवै
21	5	सिय्योन दी कुड़ी गी आखो देख तेरा राजा तेरे कोल अवा करदा ऐ ओ दीन ऐ ते गधे उपर बैठे दा ऐ बरना लादू दे बच्चे उपर
21	6	चेलें जाइयै जियां यीशु ने उंदे कन्नें गला दा हा उय्यां गै कित्ता
21	7	ते गधी ते ओदे बच्चे गी आनीयै उंदे उपर अपने कपड़े सुटे ते ओ उंदे उपर बैठी गिया
21	8	ते ओस बेलै मते सारें लोकें अपने कपड़े रस्ते च बछाए ते बाकी लोकें बुटें दियें डालीयें गी बडीयै रस्ते च बछाइयां
21	9	ते जेडी पीड अगेंअगें जा करदी ही ते पिछेंपिछें अवा करदी ही जोरेंजोरें बोलियै आखदी ही दाऊद दी औलाद दी होशाना तन्न ऐ ओ जेड़ा प्रभु दे नां कन्नें ओंदा ए अम्बर च होशाना
21	10	जेसलै यीशु यरूशलेम च दाखल ओया तां सारे शैर च अलचल मची गेई ते लोग आखना लगे ए कुन्न ऐं
21	11	लोकें आखया ए गलील दे नासरत दा पविखवक्ता यीशु ऐ
21	12	यीशु ने परमेसर दे मंदर च जाइयै उनें सबनी गी जेडे मंदर च लेंनदेंन करा करदे हे उनेंगी कड्डी दीत्ता ते शाऊकारें दे मेज ते कबूतर बेचने आलें दीयां चोकियाँ परती दीतीयां
21	13	ते उनेंगी आखया लिखेदा ऐ मेरा कर प्रार्थना दा कर आखया जाग लेकन तोस उसी डाकुओं दी खोह बनांदे ओ
21	14	ओस बेलै अन्नें ते लंगड़े मंदर च ओदे कोल आए ते ओसने उनेंगी चंगा कित्ता
21	15	लेकन जेसलै प्रधान याजकें ते शास्त्रियें इनें अद्भोद कम्में गी जेडे ओसने किते ते जागतें गी मंदर च दाऊद दी औलाद दी होशाना बोलदे ओई दिखया तां ओ गुस्सै ओई गै
21	16	ते उसी आखन लगे के तुं सुनना ऐ के ए लोग के आखदे न यीशु ने उंदे कन्नें आखया हां के तुसैं ऐ कदें नी पढ़या जागतां थमां ते दूध पिंदे बच्चें दे मुंहाँ चा तो स्तुति सेध कराई
21	17	ओस बेलै ओ उनेंगी शुड़ीयै शैर दै बार बैतनिय्याह गी गीया ते उत्थें रात बताई
21	18	पयागै जेसलै ओ शैर गी बापस आवा करदा हा तां उसी पोख लगी
21	19	ते सेड़क दे कंड्डे अंजीर दा बुट्टा दिखियै ओ ओदे कोल गीया ते पत्रें गी शुड़ीयै ओस बेच ओर केश नेई लवदै ओई ओसगी आख्या ऊन थमां लेईयै तेरे बेच पी कदें फल नेई लगग ते अंजीर दा बुट्टा फौरन सुकी गीया
21	20	ए बार दात दिखियै चेलें रांनगी कित्ती ते आखया ए अंजीर दा बुट्टा फौरन कियां सुकी गीया
21	21	यीशु ने उनेंगी जबाब दित्ता आऊँ थूआड़े कन्नें सच आखना ऐं जेकर तोस बश्वास रखो ते शक नेई करो तां नां सेर्फ इयै करगे जेड़ा एस अंजीर दे बुटै कन्नें कित्ता गीया ऐ लेकन जे एस पाड़ गी बी आखगे पटोई जा ते समुंदर बेच जाई पो तां ए ओई जाग
21	22	ते जे केश तोस प्रार्थना च बश्वास कन्नें मंगगे ओ सब केश तुसेंगी मिलघ
21	23	ओ मंदर च जाईयै शिखया देया करा दा हा के प्रधान याजकें ते लोकें दै प्राचीनें ओदे कोल आईयै पूछ्या तू ऐ कम किस दै अख्त्यार कन्नें करना ऐं ते तुगी ए अख्त्यार कोस ने दिते दा ऐ
21	24	यीशु ने उनेंगी जबाब दीत्ता आऊँ बी थूआड़े कोला एक गल्ल पूछनां ऐं जेकर ओ गल्ल मीकी सनागे तां आऊँ बी तुसेंगी सनागा के ए कम किस दे अख्त्यार कन्नें करना ऐं
21	25	यूहन्ना दा पवित्रशनांन कुत्थुआं दा हा सोर्ग थमां या मनुक्खें हां ओस बेलै ओ आपस च बोलन लग्गे जेकर आस आखचै सोर्ग त्र्फुं हा तां ओ असेंगी पूछग के पी तुसें ओस दै उपर बश्वास कि नेई कित्ता
21	26	ते जेकर आखचै के मनुक्खें त्र्फुं हा तां असेंगी पीड दा डर ऐ किके ओ सारे यूहन्ना गी पविखवक्ता मनदे न
21	27	खीरी च उनें यीशु गी जबाब दीत्ता आस नेई जांनदे ओसने बी उंदे कन्नें आखया तां आऊँ बी तुसेंगी नेई दसदा के ए कम केस दे अख्त्यार कन्नें करना ऐं
21	28	तोस एस मसाल दे बारै च के सोचदे ओ कुसै मनुक्ख दे दाऊँ पुत्र हे ओसने पैलै दै कोल जाईयै आखया हे पुत्र अज दाख दी खेती च कम कर
21	29	ओस ने जबाब दीत्तामै नेई जाना लेकन बाद बेच पछाताइयै कम करने आसतै गीया
21	30	पी ओसने दुए दे कोल जाईयै इयां गै आखया ओसने जबाब दीत्ता जी हां जन्नां लेकन नेई गीया
21	31	इंदे दौनीं बिचा कोस ने पिता दी मरजी पूरी कित्ती उनें गलाया पैले ने यीशु ने उंदे कन्नें आखया आऊँ थूआड़े कन्नें सच आखना ऐं के चुन्गी लेने आलें ते दहे वपार करनें आले थूआड़े थमां पैलें परमेसर दे राज च दाखल ओघन
21	32	किके यूहन्ना तर्म दा रस्ता दसदै ओई थूआड़े कोल आया ते तुसैं ओस दा बश्वास नेई कित्ता लेकन चुंगी लेने आलें ते दहे वपार करनें आलें ओसदा बश्वास कित्ता ते तोस ए दिखियै बाद बेच बी नेई पछताए के ओस ऊपर बश्वास करी लेंदे
21	33	एक ओर कानी सुनो एक करै दा मालक हा जेस ने अंगूर दा बाग लाया ओदे चौनी बक्खी बाड़ा बन्या ते उसै च गै अंगुरें दे रस दा कुंड कढया ते गोम्मट बनाया ते क्रसानें गी ओदा ठेका देईयै परदेसे गी चली गीया
21	34	जेसलै फल दा समां कोल आया तां ओसने अपने नौकरें गी ओसदा फल लेने आसतै क्रसानें कोल पेजया
21	35	पर क्रसानें ओदे नौकरें गी पकड़ीयै कुसे गी मार चाढ़ी ते कुसे गी मारी दीत्ता ते कुसे उपर पत्थर मारे
21	36	पी उसने पैलें थमां मते नौकरें गी पेजया ते उनें उंदे कन्नें बी उवै कित्ता
21	37	खीरी च ओस ने अपने पुत्र गी उंदे कोल ए सोचीयै पेजया के ए मेरे पुत्र दा आदर करघंन
21	38	लेकन क्रसानें ओदे पुत्र गी दिखियै अप्पुं पिचें ए गलाया ए तां वारस ऐ आओ अस इसी मारी ओड़चै ते एस दी वरासत लेई लेचै
21	39	ते एस आसतै उनें उसी पकड़या ते अंगुरें दी खेती बिचा बार कडीयै मारी दीत्ता
21	40	एसकरी जेसलै अंगुरें दे बाग़ दा स्वामी औग तां पी ओ उनें क्रसानें कन्नें के करग
21	41	उनें ओस कन्नें आखया ओ उनें बुरे लोकें गी बुरी रीती कन्नें नाश करग ते अंगुरें दे बाग़ दा ठेका दुएं क्रसानें गी देग जेडे बेलैबेलै उपर उसी ओदा फल दिंदे रोघंन
21	42	यीशु ने उन्दे कन्नें आखया के तुसैं कदें पवित्र शास्त्र बेच ए नेई पढ़या जेस पथर गी राजमिस्त्रियें नक्म्मां आखया हा उवै कोने दे सिरे दा पथर ओई गीया ए प्रभु थमां ओया ते साडे दिखने च रांनगी ऐ
21	43	एसकरी आऊँ थूआड़े कन्नें आखना ऐं के परमेसर दा राज थूआड़े थमां लेई लिता जाग ते ऐसी जाती जेडी ओस दा फल दैग उसी देई दीत्ता जाग
21	44	जेड़ा एस बट्टे उपर किरग ओ चकना चूर ओई जाग ते जिस उपर ओ किरग ओस गी पीह् दैग
21	45	प्रधान याजकें ते फरीसीयें ओदीयें मसालें गी सुनीयै समझिये के ओ उंदे बारै च आखा करदा ऐ
21	46	ते ओ उसी पकड़ना चांदे हे लेकन लोकें थमां डरी गै किके ओ उसी पविखवक्ता मनदे हे
22	1	यीशु एस गल ऊपर पी उंदे कन्नें कानीयें च आखना लगया
22	2	सोर्ग दा राज ओस राजे आला लेखा ऐ जेस ने अपने पुत्र दा बिहा कराया
22	3	ते ओनें अपने नौकरें गी पेजया के विहा दी धाम आसतै सदे दे लोकें गी धाम गी सदन पर ओ नेई औना चांदे हे
22	4	पी ओसने ओर नौकरें गी ए आखीयै पेजया के सदे दे लोकें गी आखो दिखो आऊँ धाम दी रुट्टी गी त्यार करी चुकेदा ऐं मेरे देरण ते पले दे पोरु मारी दीत्ते गेदे न ते सब केश त्यार ऐ विहा दी धाम च आओ
22	5	पर ओ एस गल गी अल्का समझीयै अपनेअपने गी चली गै कोई अपने खेतर गी कोई अपने वपार गी
22	6	बाकी लोग जेडे बची गेदे हे ओदे नौकरें गी पकड़ियै उंदी बेईजती कित्ती ते उनेंगी मारी उड़या
22	7	ओस बेलै राजा गी गुस्सा आया ते ओसने अपनी सैना पेजीयै उनें कत्तल करनें आलें गी नाश कित्ता ते उंदे शैर गी फुकी दीत्ता
22	8	ओस बेलै ओसने अपने नौकरें गी आखया विहा दे धाम दी रुट्टी तां त्यार ऐ लेकन सदे दे लोग काबल नेई निकले
22	9	एस आसतै चरस्तैं च जाओ ते जिन्नें लोग तुसेंगी मिलघंन सबनीं गी विहा दे धाम च बलाईयै लेई आओ
22	10	खीरी च उनें नौकरें सिड्कें उपर जाइयै के बुरे ते के पले जिन्नें बी मिले सबनी गी किट्ठा कित्ता ते विहा दा कर परौनें कन्नें परोई गिया
22	11	जेसलै राजा परौनें गी दिखने आसतै पणढार दै अंदर आया तां ओसने उत्थें एक मनुक्ख गी दिखया जेस ने विहा आले सेई कपड़े नेई लादे हे
22	12	ओसने उसी पूछ्या ए मित्तर तुं विहा आले सेई कपड़े लाऐ दै बगैर इत्थें कि आई या ते ओ मानु चोप्प ओई गीया
22	13	ओस बेलै राजै नौकरें गी आखया एस दे अथ्थ पैर बनीयै इसी बार न्हेरा च सुट्टी दियो उत्थें रोना ते दंद केलढ़नां ओग
22	14	किके बलाए दे तां मते न पर चुने दे थुड़े न
22	15	ओस बेलै फरीसीयें जाइयै अप्पुं बिचें बचार कित्ता के उसी केस चाली गल्लें च फसाचै
22	16	खीरी च उनें अपने चेलें गी हेरोदियें कन्नें ओदे कोल ए आखने गी पेजया ए गुरु असेंगी पता ऐ के तुं सच्चा ऐ ते परमेसर दा रस्ता सच्चाई कन्नें सखाना ऐं ते कुसै दी परवाह नेई करदा किके तुं मनुक्ख दा मूंह दिखीयै गल्लां नेई करदा
22	17	एसकरी असेंगी दस्स तुं के सोचना ऐं केसर गी चुंगी देना मनासव ऐ यां नेई
22	18	यीशु ने उंदी बराई समझीयै आखया ए कपटीयों मीगी कि परखा करदे ओ
22	19	चुंगी देने आला सिक्का मीगी दस्सो ओस बेलै ओ ओदे कोल एक दीनार लेई आए
22	20	ओसने उनेंगी पूछ्या ए शक्ल जेडी एदे ऊपर ऐ ते ए नां केस दा ऐ
22	21	उनें उसी आखया कैसर दा ओस बेलै ओस ने उंदे कन्नें आखया जेड़ा कैसर दा ऐ ओ कैसर गी ते जेड़ा परमेसर दा ऐ ओ परमेसर गी दियो
22	22	ऐ सुनीयै उनें रांनगी कित्ती ते उसी छुड़ीयै चली गै
22	23	उसै देन सदूकी जेडे आखदे न के मरें दें लोकें जींदा ओना गै नेइ यैंओ ओदे कोल आए ते उसी पूछ्या
22	24	ए गुरु मूसा ने गलाया हा के जे कोई बगैर औलाद दै मरी जा तां ओस दा प्रा ओदी करेआली कन्नें विहा करियै अपने प्रा आसतै बच्चे पैदा करै
22	25	अच्छा ऊन साडै इथें सत प्रा हे पैला प्रा विहा करीयै मरी गीया ते औलाद नेई ओनें दै कारन अपनी करेआली गी अपने प्रा आसतै शुड़ी गीया
22	26	इसै चाली दुऐं ते त्रियै बी ईयै कित्ता ते सत्तें प्राऊँ तकर ईयै निया ओंदा रिया
22	27	सबनी मरनैं कोला बाद ओ जनांनी बी मरी गेई
22	28	खीरी च दवारै जींदे ओनें उपर ओ उनें सत्तें प्राऊँ बिचा केडे प्रा दी करेआली बनग किके ओ सबनी दी करेआली बनी चुकी दी ही
22	29	यीशु ने उनेंगी जबाब दीत्ता तोस पवित्र शास्त्र ते परमेसर दी शक्ति गी नेई जांनदे एस कारन पोल्ल च पेदे ओ
22	30	किके दवारा जींदा ओनें उपर विहाशादी नेई ओनी ते पर ओ सोर्ग बेच परमेसर दे दूतें आला लेखा ओघन
22	31	लेकन मरे दे जींदे ओनें दै बारै च के तुसैं ए बचन नेई पढ़या जेड़ा परमेसर ठुआड़े कन्नें आखया हां
22	32	आऊँ अब्रहाम दा परमेसर ते इसहाक दा परमेसर ते याकूब दा परमेसर ऐं ओ मरें दा नेई लेकन जींदे दा परमेसर ऐ
22	33	ए गल्ल सुनीयै लोक ओदी शिखया थमां रांन ओई गै
22	34	जेसलै फरीसीयें सुनया के यीशु ने सदूकियें दे मूंह गी बंद करी दीत्ता तां ओबी किट्ठे ओए
22	35	उंदे बिचा एक ने जेडा कनून दा उस्ताद हा उसी उसी परखने आसतै यीशु गी पूछ्या
22	36	ए गुरु कनून बेच केडा उक्म बड्डा ऐ
22	37	ओसने उसी आखया तुं परमेसर अपने प्रभु कन्नें अपने सारे मन ते अपने सारे प्राण ते अपनी सारी अक्ल दै कन्नें प्यार रख
22	38	बड्डा ते पैला उक्म तां ईयै गै
22	39	ते ओदे आला लेखा ए दुवा बी ऐ के तुं अपने गुआंडी कन्नें अपने आला लेखा प्यार रख
22	40	इयै गै दाऊँ उक्म सारे कनून ते पविखवक्तें दी बुनयाद ऐ
22	41	जेसलै फरीसी किट्ठे हे तां यीशु ने उनेंगी पूछ्या
22	42	मसीह दे बारै च तोस के समझदे ओ ओ कोदी औलाद ऐ उनें ओस कन्नें आखया दाऊद दी
22	43	ओसने उनें गी पूछ्या तां पि दाऊद आत्मा च ओईयै उसी प्रभु कि आखदा ऐ
22	44	प्रभु ने मेरे प्रभु कन्नें आखया मेरै सज्जै पासै बौ जेलै तकर के आऊँ तेरे बैरियें गी तेरे पैरैं दै तलें दी चौकी नेई बनाई दें
22	45	पला जेलै दाऊद उसी प्रभु आखदा ऐ तां पी ओ ओदा पुत्र कियां बनयां
22	46	एस गल दै जबाब बेच कोई बी एक गल्ल नेई बोली सकया पर ओस देन थमां बाद कुसै गी बी पी उसी पूछने दी ईम्त नेई ओई
23	1	ओस बेलै यीशु ने पीड गी ते अपने चेलें गी आखया
23	2	शास्त्री ते फरीसी मूसा दी गद्धी उपर बैठे दे न जीनें गी कनून अधिकार कन्नें तर्जमा करी सकदे न
23	3	एसकरी ओ तुसेंगी जे केश आखन ओ करो ते मनो पर उंदे जिये कम मत करो किके ओ प्रचार ते करदे न पर करदे नेई
23	4	ओ सारे किस्मे दे कनून बनादे न जेडा लोकें गीं मनना मुश्कल ओई जंदा पर अप्पुं उसी मनने आस्ते त्यार नेई
23	5	ओ अपने सारे कम लोकें गी दसने आसतै करदे न ओ अपने कपडें दे गलमें गी चैड़ा करदे ते अपने कपड़े दी चालरें गी बदांदे न
23	6	रुट्टी दी धामें च ख़ास खास जगहां ते संगत बेच ख़ासख़ास कुर्सियां
23	7	ते बजारें च नमस्ते ते मनुक्खें बेच गुरु खुआना उनेंगी छैल लगदा ऐ
23	8	पर तोस अपने आप गी गुरु नेई खुआयो किके थुआडा एक गै गुरु ऐ ते तोस सारे प्रा ओ
23	9	तरती उपर कुसै गी अपना पिता नेई आखयो किके थुआडा एक गै पिता ऐ जेड़ा सोर्ग बेच ऐ
23	10	ते स्वामी बी नेई खुआयो किके थुआडा एक गै स्वामी ऐ मतलब मसीह
23	11	जेड़ा थूआड़े बेच बड्डा ऐ ओ थुआडा सेवक बनें
23	12	जेड़ा कोई अपने आप गी बड्डा बनाग ओ निक्का कित्ता जाग ते जेड़ा कोई अपने आप गी निक्का बनाग ओ बड्डा कित्ता जाग
23	13	ए कपटी शास्त्रियो ते फरीसीयों थूआड़े उपर बसोस तोस मनुक्खें आसतै सोर्ग दे राज दा दरबाजा बंद करदे ओ नां गै तोस अप्पुं ओस बिचें दाखल ओदे ओ ते नां दाखल ओनें आलें गी दाखल ओना दिंदे ओ
23	14	ए खपटी शास्त्रियो ते फरीसियो थूआड़े उपर बसोस तोस बिधवें दे करें गी लुटी जंदे ओ ते दसने आसतै मते चेर तकर प्रार्थना करदे रोंदे ओ एसकरी तुसेंगी बड़ी बढ़ी सज़ा मिलग
23	15	ए कपटी शास्त्रियो ते फरीसीयों थूआड़े उपर बसोस तोस एक जन गी अपनी मत्त बेच आनने आसतै सारे जल ते थल बेच फिरदे ओ ते जेसलै ओ थूआडी मत्त बेच आई जंदा ऐ तां उसी अपने थमां जादै नरक बेच जाने आला बनाई बेदी ओ
23	16	ए अन्नें अगुवो थूआड़े उपर बसोस जेडे तोस आखदे ओ के जे कोई मंदर दी कसम खा तां केश नेई ओंदा पे जेकर कोई मंदर दे सुन्ने दी कसम खा तां ओ ओदे कन्नें बझी जाग
23	17	ए मूर्खो ते अन्नयो केड़ा बड्डा ऐ सुन्ना यां ओ मंदर जेस दै कन्नें सुन्ना पवित्र ओंदा ऐ
23	18	पी आखदे के जे कोई के बेदी दी कसम खा तां केश नेईओंदा पर जेडी पेंट ओस उपर ऐ जेकर कोई ओसदी कसम खा तां ओ ओदे कन्नें बझी जाग
23	19	ए अन्नयो केड़ा बड्डा ऐ पेंट जां बेदी जेस कन्नें पेंट पवित्र ओंदी ऐ
23	20	एसकरी जेड़ा कोई बेदी दी कसम खंदा ऐ ओ ओदी ते जे केश ओदे उपर चाडा ऐ ओसदी बी कसम खंदा ऐ
23	21	ते जेड़ा मंदर दी कसम खंदा ऐ ओ ओसदी ते ओस बेच रौने आलें दी बी कसम खंदा ऐ
23	22	जेड़ा सोर्ग दी कसम खंदा ऐ ओ परमेसर दे सिंहासन दी ते ओस उपर बैठने आले दी बी कसम खंदा ऐ
23	23	ए कपटी शास्त्रियो ते फरीसीयों थूआड़े उपर बसोस तोस पुदनें ते सौंफ ते जीरे दा दसमा अंश तां दिंदे ओ पर तुसें कनून दीयाँ गैरीयां गल्लां मतलव न्याय ते दया ते ईमानदारी गी शुड़ी दीते दा ऐ चाई दाहा के तोस इन्नें गी बी करदे रोंदे ते उनेंगी बी नेई शुड़दे
23	24	ए अन्नें अगुवोतोस निके उक्में गी मनने किते बड्डे चोकन्ने ओ तोस मछर गी तां छानी लेंदे ओ पर ऊंट गी निंगली जंदे ओ
23	25	ए कपटी शास्त्रियो ते फरीसीयों तोस निके उक्में गी मनने किते बड्डे चोकन्ने ओ थूआड़े उपर बसोस तोस कटोरे गी ते थाली गी उपरउपरा दा साफ करदे ओ पर अन्दर दीलै बेच न्हेर ते कौड़ा पन परे दा ऐ
23	26	ए अन्नें फरीसी पैलें कटोरे गी ते थाली गी अन्दर दा साफ़ के ओ बार दा बी साफ़ रवै
23	27	ए कपटी शास्त्रियो ते फरीसीयों थूआड़े उपर बसोस तोस चुना फेरी दी कबरें आला लेखा ओ जेडीयां उपरा तां शैल लबदियां न पर अन्दर दा मुड़दे दीयां अड्डियां ते सारे किसम दी गन्दकी कन्नें परोई दीयां न
23	28	एस चाली तोस बी उपरा दा मनुक्खें गी तरमी लबदे ओ लेकन अन्दर कपट ते अतर्म कन्नें परोए दे ओ
23	29	ए कपटी शास्त्रियो ते फरीसीयों थूआड़े उपर बसोस तोस पविखवक्तें दी कबरें दी मर्मत करदे ते तरमीं दीयें कबरें गी बनांदे ओ
23	30	ते आखदे ओ अगर अस अपने बजुर्गें दै बेलै च ओदे हे तां पविखवक्तें दी अत्या च उंदे सांझीदार नेई ओदे हे
23	31	एस गल्ल थमां तां तोस अपनी गुआई अप्पुं गै दिंदे ओ के तोस पविखवक्तें दी अत्या करनें आलें दी औलाद ओ
23	32	एस आसतै तोस अपने बजुर्गें आला लेखा पाप दा घड़ा पूरी चाली परे दे ओ
23	33	ए सप्पयो ए जरिले सप्प दे बच्चयो तोस नरक दी सज़ा थमां कियां बचगे
23	34	एसकरी दिखोआऊँ थूआड़े कोल औने आले पविखवक्तें गी ते बुधिमानें ते शास्त्रियें गी पेजना ऐ ते तोस उंदे बिचा केइयें गी तां मारी देगे ते सुल्ली उपर चढ़ागे ते केईयें गी अपने प्रार्थनाकार च डंडे मारगे ते एक शैर बिचा दुए शैर गी खदाड़दे फिरगे
23	35	जेस कोला तरमी हाबील थमां लेइयै बिरिकयाह दे पुत्र जकर्याह तकर जीसी तुसें मंदर ते बेदी दे बिच मारी दीत्ता हा जिन्नें बी तर्मियें दा खून तरती उपर रुडाया गेदा ऐ ओ सारा थूआड़े सिरे उपर पौग
23	36	आऊँ थूआड़े कन्नें सच आखना ऐं ए सब गल्लां एस पीढ़ी दे लोकें उपर सज़ा आई पोंघंन
23	37	ए यरूशलेम दे लोको ए यरूशलेम दे लोको तुं जेड़ा पविखवक्तें गी मारी ओड़ना ऐ ते जेडे तेरे कोल पेजे गै उन्दे उपर तुं पथर मारना ऐ किनी बारी गै मै सोच्चया के जियां मुर्गी अपने बच्चें गी अपनीयें बगलें एठ किटठा करदी ऐ ईयां गै आऊँ बी तेरे बच्चें गी किटठा करी लैं पर तो ए नेई चाया
23	38	दिखो थुआडा कर थुआड़े लेई जुआडीयै शूडया जंदा ऐ
23	39	किके आऊँ थूआड़े कन्नें आखना ऐं के हूंन थमां जेसलै तकर तोस नेई आखगे धन्न ऐ ओ जेड़ा प्रभु दे अधिकार कन्नें औंदा ऐ ओस बेलै तकर तोस मीगी पी कदें बी नेई दिखगे
24	1	जेसलै यीशु मंदर बिचा निकलियै जा करदा हा तां ओदे चेलें उसी मंदर कियांकियां बनाया हा दसने बासतै ओदे कोल आए
24	2	ओसने उंदे कन्नें आखया के तोस ए सब नेई दिखा करदे ओ आऊँ थूआड़े कन्नें सच आखना ऐं इत्थें पत्थर ऊपर पत्थर बी नेई रौग जेड़ा टाया नेई जाग
24	3	ते जेसलै ओ जैतून पाड़ उपर बैठे दा हा तां चेलें लग़ ओदे कोल आईयै आखया असेंगी सना के ए गल्लां कदुं ओघन तेरे औने दा ते दुनियां दे एन्त दा के निशांन ओग
24	4	यीशु ने उनेंगी जबाब दीत्ता चकने रबो कोई तुसेंगी नेई परमा
24	5	किके मते सारे ऐसे ओघन जेडे मेरे नां कन्नें आईयै आखघन आऊँ मसीह ऐं ते मते सारेंगी परमाघन
24	6	तोस लड़ाइयां ते लड़ाइयें दी चर्चा सुनगे दिखो कबराई नेई जायो किके इंदा ओना जरुरी ऐ लेकन ओस बेलै एन्त नेई ओग
24	7	किके जाती उपर जाती ते राज उपर राज चढ़ाई करग ते थारेंथारें काल पोघंन ते भुंचाल ओघन
24	8	ए सारियां गल्लां पीडें दी शुरुआत ओग
24	9	ओस बेलै जेड़े तुन्दा विरोध करदे ओ कलेश देने आसतै तुसें गी पड़काघन ते तुसेंगी मारी ओडगन ते मेरे नां उपर विश्वास करने दै कारन सारी जातीयें दे लोग थूआड़े कन्नें बैर रखघन
24	10	ओस बेलै मते सारे विश्वास च ठोकर खागन ते एक दुए गी पड़काघन ते एक दुए कन्नें बैर रखघन
24	11	मते सारे चुठे पविख्बकता आई खड़ोघन ते मते सारें गी तोखा देंगन
24	12	अतर्म दै बदने कन्नें मते सारें एक दुए गी प्यार करना शुड़ी देग
24	13	लेकन जेड़ा खिरी तकर मेरे उपर विश्वास करग ओस दा उद्धार ओग
24	14	ते राज दा ए शोभ समाचार सारै जगत बेच परचार कित्ता जाग के सारियें जातीयें उपर गुआई उवै ओस बेलै संसार दा एन्त आई जाग
24	15	एसकरी जेसलै तोस बड़ी बुरी उजाड़ने आली चीज गी जेसदी चर्चा दानिय्येल पविखवक्ता दे दवारा ओई ही पवित्र जगहै च खड़ोती दी दीखो जेड़ा पढ़ै ओ समझै
24	16	ओस बेलै जेडे यहूदीया बेच ओघन ओ पाडें उपर नस्सी जांन
24	17	जेडे कर दे छत उपर ओघन ओ अपने कर चा समान लेने आसतै नेइ उतरन
24	18	ते जेडे खेतर च ओघन ओ अपना कपड़ा लेने आसतै पिछें गी नेई परतोन
24	19	उनें धयाडें च जेडीयां गर्भवती ते बच्चें गी दोध पलानें आलीयां ओघन उन्दे लेई बसोस बसोस
24	20	ते प्रार्थना करा करो के तुसें सयाल च जां बसां दै धयाडै नसनां नेई पवै
24	21	किके ओस बेलै ऐसी पारी बेप्ता ओघ ईयै निया दुनिया दै शुरू चा नई अजें तकर ओया ते नेई गै पी कदें ओघ
24	22	ते जेगर ओ देन घटाए नेई जंदे तां कोई मानु नेई बचदा लेकन चुने दे लोकें दै कारन ओ देन घटाए जाघंन
24	23	ओस बेलै जेगर कोई तुसेंगी आखघ के दिखो मसीह इत्थें ऐ जां उत्थें ऐ तां बी उन्दे ऊपर बश्वास नेई करयो
24	24	किके चुठे मसीह ते चुठे नबी उठी खड़ोघन ते मते चेन्न ते चमत्कारी कम दसघंन के जेगर ओई सकग तां चुनें दे लोकें गी बी परमाई दें
24	25	दिखो मैं पैलें थूआड़े कन्नें ऐ सब केश आखी दीत्ता ऐ
24	26	एसकरी जेगर ओ थूआड़े कन्नें आखन दिखो ओ जंगल च ऐ तां तोस बार नेई निकलयो जां दिखो ओ कोठरियें च ऐ तां तोस उन्दे ऊपर बश्वास नेई करयो
24	27	किके जियां बिजली चडदी आली बखी दा निकलियै करोंदी आली बखी तकर चमकदी ऐ उय्यां गै मनुक्ख दे पुत्र दा बी औना ओघ
24	28	जिथें मरे दा डंगर ऊयै उत्थें गै ईलां किठीयां ओगन
24	29	उनें दिनें दे दी विपत्ता दै बाद फोरन सूरज दा न्हेरा ओई जाग ते चन्न दी लो जंदी रौग ते तारे अम्बरचा पेई जाघंन ते अम्बर दिय्यां शक्तियाँ लहाई जाघंन
24	30	ओस बेलै मनुख दे पुत्र दी नशांनी अम्बरै च लबग ते ओस बेलै तरती दे सारें कुलें दे लोक छाती पिटीयै रोंगन ते मनुक्ख दे पुत्र गी बड़ी शक्ति ते मैमा दै कन्नें अम्बर चा ओदे दिखघंन
24	31	ते ओ तुरही दे बड्डी बाज कन्नें अपने दूतें गी पेजग ते ओ अम्बर दे एस पासे थमां ओस पासे तकर चौनी दिशें थमां ओदे चुनें दे लोकें गी किट्ठा करघंन
24	32	अंजीर दे बुट्टे थमां ए कानी सीखो जेसलै ओस दी डाली कुंगली ओई जंदी ते पत्तर निकलना लगदे न ते तोस समझी लेंदे ओ के गर्मी दी रुत्त कोल ऐ
24	33	इसै चाली जेसलै तोस इनें सारियें गल्लें गी पूरीयें ओदे दिखो तां समझी लीओ के ओ कोल ऐ बरना दराजे उपर गै
24	34	आऊँ थूआड़े कन्नें सच आखना ऐं के जेसलै तकर ए सारियां गल्लां पुरियां नेई ओई लेंन ओस बेलै तकर एस पीढ़ी दा एन्त नेई ओग
24	35	अम्बर ते तरती टली जाघंन लेकन मेरियां गल्लां कदें बी नेई टलगन
24	36	ओस देन ते घड़ी दे बारै च कोई नेई जांनदा नां सोर्ग दे दूत ते नां पुत्र लेकन सेर्फ प्पो
24	37	जियां नूह दे देन हे उय्यां गै मनुक्ख दे पुत्र दा बी औना ओग
24	38	किके जियां जलप्रलय थमां पैलें दे दिनें च जेस देन तकर नूह चाज उपर नेई चढ़या ओस देन तकर लोक खंदे पिंदे हे ते उंदे बेच विहा शादीयां ओदीयां हां
24	39	ते जेसलै तकर जलप्रलय आईयै उनेंगी रुडाईयै नेई लेई गीया ओस बेलै तकर उनेंगी केश बी पता नेई चलया उय्यां गै मनुक्ख दे पुत्र दा बी औना ओग
24	40	ओस बेलै दाऊँ मनुक्ख खेतर च ओघन एक लेई लेता जाग ते दूवा छूड़ी दीता जाग
24	41	दो जनांनियां चक्की पीयादियां रौगन एक लेई लेती जाग ते दुई छूड़ी दीती जाग
24	42	एसकरी बिजे दे रवो किके तोस नेई जानदे के थुआडे प्रभु ने कोकै धयाडै औना
24	43	लेकन ए जानी लीओ के जेकर कर दा स्वामी जानदा ओंदा के चोर केस पैर औग तां ओ बीजा दा रोंदा ते अपने कर च चोरी नेई ओंना दिंदा
24	44	एसकरी तोस बी तयार रवो किके जेस बेलै दै बारै च तोस सोचदे बी नेई ओ उसै बेलै मनुक्ख दा पुत्र आई जाग
24	45	खीरी च ओ बश्वास जोग ते समझदार दास कुन्न ऐ जीसी मालक ने अपने नोकरचाकरें उपर प्रधान रखया के बेलै उपर उनेंगी रुट्टी दीयै
24	46	धन्न ऐ ओ दास जेस गी ओसदा मालक आईयै ऊयां गै सब केछ दिखी सकै
24	47	आऊँ थूआड़े कन्नें सच आखना ऐं ओ उसी अपनी सारी जायदाद उपर अक्कदार बनाग
24	48	लेकन जेकर ओ दोष्ट दास सोचन लगै के मेरे स्वामी दे औने च चेर ऐ
24	49	ते अपने साथी दासें गी मारनाकुटना लगै ते शराबीयें दै कन्नें खापीयै
24	50	तां ओस दास दा मालक ऐसे देन वापस औग जिंदु ओ ओसदा औने दा इंतज़ार नेई करदा उवै ते ऐसी घड़ी जीसी ओ नेई जानदा उवै
24	51	ते ओ ओस बेलै उसी तगड़ी सज़ा देईयै ओस दा ऐसा कपटीयें दै कन्नें पक्का करग उत्थें रोना ते दंद केलढना ओग
25	1	ओस बेलै सोर्ग दा राज उनें दस कवारियें आला लेखा ओग जेडीयां अपनीयां मशालां लेइयै मराजे कन्नें पेंट करने गी निकलीयां
25	2	उंदे चा पंज्ज मूर्ख ते पंज्ज समझदार थीयां
25	3	मूर्खें अपनी मशालां तां लेतियां लेकन अपने कन्नें तेल नेई लेता
25	4	लेकन समझदारें अपनी मशालें दै कन्नें अपनी कुप्पियें च तेल बी परी लेता
25	5	जेसलै मराजे दे ओंने गी देर ओई तां ओ सारियां सौनें गी झपकियाँ लेन लगीयां ते सेई गेईयां
25	6	अधी राती शोर मचया के दिखो मराज अवै करदा ऐ ओस कन्नें पेंट करने गी चलो
25	7	ओस बेलै सारियां कवारियां उठीयै अपनीयां मशालां ठीक करना लगियां
25	8	ते मूर्खें समझदारें गी आखया अपने तेल बिचा असेंगी बी केश तेल दियो किके साडीयां मशालां हिस्सला दियां न
25	9	लेकन समझदार कवारियें जबाब दीत्ता जेकर ए साडे ते थूआड़े आसतै पूरा नेई उवै ठीक गल तां ए ऐ के तोस बेचने आलें दे कोल जाईयै अपने आसतै मुल्लें लेई लीओ
25	10	जेसलै ओ मुल्लें लेने गी जा करदी हियां तां उसै बेलै मराज आई पुज्या ते जेडीयां तयार हियां ओ ओदे कन्नें विहा आलें कर च चली गेईयां ते दरवाजा बंद करी दीत्ता गीया
25	11	एस दे बाद दुइयां कवारियां बी आईयै आखन लगियां ए स्वामी ए स्वामी साडे आसतै दरवाजा खोली दे
25	12	ओसने जबाब दीत्ता आऊँ थूआड़े कन्नें सच आखना ऐं के आऊँ तुसेंगी नेई जानदा
25	13	एसकरी बिजे दे रवो किके तोस नेई ओस देन गी जांनदे ओ नेई ओस घड़ी गी
25	14	किके ए ओस मनुक्ख आला लेखा आलत ऐ जेस ने परदेस जंदे बक्त अपने दासेंगी बलाइयै अपनी जाजास्त उनेंगी सौंपी दीत्ती
25	15	ओसने एक गी पंज्ज तोड़े दुए गी दाऊँ ते त्रिये गी एक मतलब अर एक गी ओसदी थबीक दै मताबक दिता ते ओस बेलै ओ परदेस चली गीया
25	16	ओस बेलै जीसी पंज्ज तोड़े मिले दे हे ओसने फोरन जाइयै उंदे कन्नें लेन देन कीत्ता ते पंज्ज तोड़े ओर कमाए
25	17	इसै तरीके जीसी दाऊँ मिले दे हे ओसने बी दाऊँ ओर कमाए
25	18	लेकन जीसी एक मिले दा हा ओसने जाइयै गत कडया ते अपने स्वामी दे तोड़े गी छपाली दीत्ता
25	19	मते दिनें कोला बाद उनें दासें दा स्वामी आईयै उंदे थमां लेखा लेने लगया
25	20	जीसी पंज्ज तोड़े मिले दे हे ओसने पंज्ज तोड़े ओर आनीयै आखया ए स्वामी तो मीकी पंज्ज तोड़े सौंपे दे हे देख मैं पंज्ज तोड़े ओर कमाए न
25	21	ओदे स्वामी ने ओस कन्नें आखया धन्न ऐ अच्छे ते बश्वास जोग दास तुं थोड़े बेच बश्वास जोग रिया आऊँ तुगी मती सारी चीजां दा जिमेंबार बनागा अपने स्वामी दी खुशी च शामल ओ
25	22	ते जीसी दाऊँ तोड़े मिले दे हे ओसने बी आईयै आखया ए स्वामी तो मीकी दाऊँ तोड़े सौंपे दे हे देख मैं दाऊँ तोड़े ओर कमाए
25	23	ओस दे स्वामी ने ओस कन्नें आखया धन्न ऐ अच्छे ते बश्वास जोग दास तुं थोड़े च बश्वास जोग रिया आऊँ तुगी मती चीजें दा जिमेंबार बनागा अपने स्वामी दी खुशी च शामल ओ
25	24	ओस बेलै जीसी एक तोड़ा मिले दा हा ओसने आईयै आखया ए स्वामी आऊँ तुगी जानदा ऐं के तुं कठोर मनुक्ख ऐं तुं जित्त्थें कुत्तै नेई रांदा उत्थें बड्डनां ऐं ते जित्त्थें नेई रानें आसतै सुटना उत्त्थुआं गै किट्ठा करना ऐं
25	25	एसकरी आऊँ डरी गीया ते तेरा तोड़ा मिट्टी च शपाली दीत्ता देख जेड़ा तेरा ऐ ओ ए ऐ
25	26	ओदे स्वामी ने उसी जबाब दीत्ता ए दोष्ट ते आलसी दास जे तुं ए जानदा हा के जिथें आऊँ नेई रानां उत्त्थुआं दा बड्डना ऐं ते जित्त्थें मैं नेई सुटया उत्त्थुआं दा किट्ठा करना ऐं
25	27	तां पि तुगी चाईदा हा के मेरा पैसा शाऊकारें गी देई दिंदा ओस बेलै आऊँ अपना पैसा आईयै ब्याज दै कन्नें लेई लेंदा
25	28	एसकरी ओ तोड़ा ओस थमां लेई लीओ ते जेस दे कोल दस तोड़े न उसी देई दियो
25	29	किके जेस कुसे दै कोल ऐ उसी ओर दीत्ता जाग ते ओदे कोल मत्ता ओई जाग लेकन जेस दे कोल नेई यैं ओस थमां ओ बी जेड़ा ओदे कोल ऐ लेई लित्ता जाग
25	30	ते एस नकम्मे दास गी बार न्हेरे बेच सुट्टी दियो जिथें रोनां ते दंद किल्डनां ओग
25	31	जेसलै मनुक्ख दा पुत्र अपनी मैमा च औग ते सारे सोर्गदूत ओदे कन्नें औगन तां पी ओ अपनी मैमा दे सिंहांसन उपर विराजमान ओग
25	32	ते सारी जातीयां ओदे अगें किट्ठीयां कित्ती जाघंन ते जियां गुबाल पिड्डें गी बकरीयें कोला लग करी दिंदा ऐ उयां गै ओ उनेंगी एक दुए कोला लग करग
25	33	ते ओ पिड्डें गी अपनी सज्जी बखी ते बकरीयें गी खबी बखी खड़ा करग
25	34	ओस बेलै राजा अपनी सज्जी बखी आलें गी आखग ए मेरे पिता दे धन्न लोको आओ ओस राज दे अक्दार ओई जाओ जेड़ा जगत दे शुरु थमां थूआड़े आसतै तयार किते दा ऐ
25	35	किके आऊँ भूखा दा हा ते तुसें मीगी खाने आसतै दीता आऊँ त्रैया प्यासा दा हा ते तुसें मीगी पानी पलाया आऊँ परदेसी हा ते तुसें मीगी अपने कर च रख्या
25	36	आऊँ नंगा हा ते तुसें मीगी कपड़े पुआए आऊँ बमार हा ते तुसें मेरा खयाल रख्या आऊँ जेल बेच हा ते तुसें मीगी मिलने गी आए
25	37	ओस बेलै तरमी उसी जबाब देघंन ए प्रभु असें कोले तुगी भूखा दा दिखया ते खाना खलाया जां त्रैया प्यासा दा दिखया ते पानी पलाया
25	38	असें कोले तुगी परदेसी दिखया ते अपने कर च रख्या जां नंगा दिखया ते कपड़े पुआए
25	39	असें कोले तुगी बमार जां जेलै च दिखया ते तेरे कन्नें मिलने गी आए
25	40	ओस बेलै राजा उनेंगी जबाब देग आऊँ थूआड़े कन्नें सच आखना के तुसें जेड़ा मेरे ईनें नीकें थमां निक्के प्राऊँ बिचा कुसै एक क्न्नें ईयै निया पला कम कित्ता ओ मेरे गै कन्नें कित्ता
25	41	ओस बेलै ओ खबी बखी आलें गी आखग ए लांनती लोको मेरे सामनें दा ओस मेशा दी अग्गी बेच चली जाओ जेडी शतान ते ओदे दूतें लेई तयार कित्ती गेदी ऐ
25	42	किके आऊँ भूखा दा हा ते तुसें मीगी केश खाने गी नेई दीता आऊँ त्रैया प्यासा हा ते तुसें मीगी पानी नेई पलाया
25	43	आऊँ परदेसी हा ते तुसें मीगी अपने कर नेई रख्या आऊँ नंगा हा ते तुसें मीगी कपड़े नेई पुआए आऊँ बमार ते जेलै च हा ते तुसें मेरा खयाल नेई कीता
25	44	ओस बेलै ओ जबाब देघंन ए प्रभु असें तुगी कोले भूखा जां त्रया दा प्यासा जां परदेसी जां नंगा जां बमार जां जेलै च दिखया ते तेरी सेवा टैल नेई कित्ती
25	45	ओस बेलै ओ उनेंगी जबाब देग आऊँ थूआड़े कन्नें सच आखना ऐं के तुसें जेड़ा ईनें निकें थमां नीकें बिचा कुसै एक कन्नें नेई कित्ता ओ मेरे कन्नें बी नेई कित्ता
25	46	ते ए मेशा दी सज़ा पोगघंन मगर तरमी मेशा दी जींदडी च दाखल ओघन
26	1	जेसलै यीशु ए सब गल्लां आखी चुकया तां पि अपने चेलें गी आखन लगया
26	2	तोस जांनदे ओ के दो देन बाद फसह दा त्यार ऐ ते मनुक्ख दा पुत्र सुल्ली उपर चढ़ाए जाने आसतै पड़काया जाग
26	3	ओस बेलै प्रधान याजकें ते लोकें दे प्राचीन काइफा नां दे महायाजक दे आंगन च किट्ठे ओए
26	4	ते अप्पुं बिचें बिचार करना लगे के यीशु गी चलाकी कन्नें पकड़ीयै मारी दिचै
26	5	लेकन ओ आखदे हे त्यार दे बेलै नेई कुतै ऐसा नेई उवै के लोकें च कहामां मची जा
26	6	जेसलै यीशु बैतनिय्याह च शमौन कोढ़ी दे कर हा
26	7	तां उत्थें एक जनांनी कच दे पांडे च बड़ा किमती खुशबुदार तेल लेइयै ओदे कोल आई ते जेसलै ओ रुट्टी खाने गी बैठा हा तां ओदे सिर उपर डोली दीता
26	8	ए दिखियै ओदे चेलें क्रोधें च ओईए ते बोलन लग्गे एस दा कि सत्यनाश कित्ता गीया
26	9	इसी तां चंगी किम्मत उपर बेचियै गरीबें गी बंडोई सकदा हा
26	10	ए सव केश जांनियै यीशु ने उनेंगी आखया जनांनी गी कि सतांदे ओ ओस ने मेरे कन्नें पलाई कित्ती ऐ
26	11	गरीब थूआड़े कन्नें मेशा रैंदे न मगर आऊँ थूआड़े कन्नें मेशा नेई राऊगा
26	12	ओसने मेरी जींद उपर जेड़ा तेल डोलया ऐ ओ मेरे दब्बने आसतै कित्ता गीया ऐ
26	13	आऊँ थूआड़े कन्नें सच आखना ऐं के सारी दुनियां च जिथें कुतै बी ए शोभ समाचार प्रचार कित्ता जाग उत्थें ओदे एस कम दा जिक्र बी ओसदी याद बेच कित्ता जाग
26	14	ओस बेलै यहूदा इस्करियोती ने जेड़ा बारां चेलें बिचा एक हा प्रधान याजकें दे कोल जाइयै आखया
26	15	जेकर आऊँ उसी थूआड़े अथ्थ पड़काई दियां तां मीगी के देगे उनें उसी त्री चांदी दे सिक्के तोलियै देई दिते
26	16	ते ओ उसै बेलै थमां उसी पड़काने दा बेला तुपन लगी पिया
26	17	अखमीरी रुट्टी दे त्यार दै पैलै देन चेलें यीशु दे कोल आईयै पूछना लगे तुं कुत्थें चानां के आस तेरे आसतै फसह दी रुट्टी खाने दी तयारी करचै
26	18	ओसने आखया शैर च फलाने मनुक्ख दे कोल जाइयै ओदे कन्नें आखो गुरु आखदा ऐ के मेरा समां कोल ऐ आऊँ अपने चेलें दै कन्नें तेरे इत्थें फसह दा त्यार मनागा
26	19	खीरी च चेलें यीशु दा उक्म मनया ते फसह तयार कित्ता
26	20	केसलै शाम ओई तां ओ बारेंचेलें दै कन्नें रुट्टी खाने गी बैठा
26	21	जेलै ओ खा करदे हे तां ओसने आखया आऊँ थूआड़े कन्नें सच आखना ऐं के थुआडै चा एक मीगी पकड़ाग
26	22	एस गल ऊपर ओ मते दूआस ओए ते अर एक उसी पूछना लगया ए गुरु के ओ आऊँ ऐं
26	23	ओसने जबाब दीता जेस ने मेरे कन्नें थाली अथ्थ पाए दा ऐ उवै मीगी पड़काग
26	24	मनुख दा पुत्र तां जियां ओदे बारै च लिखे दा ऐ ओ ओई जानां गै लेकन ओस मनुक्ख आसतै बसोस ऐ जिदे दवारा मनुक्ख दा पुत्र पड़काया जन्दा ऐ जेकर ओस मनुक्ख दा जन्म गै नेई होंदा हा तां ओस लेई पला होंदा
26	25	ओस बेलै यीशु दे पडकानेआले चेलें यहूदा ने आखया ए गुरु किते ओ आऊँ तां नेई ऐं यीशु ने उसी जबाब दीता तो गै गलाई उड़या
26	26	जेसलै ओ खा करदे हे तां यीशु ने रुट्टी लेई ते आशीष मंगीयै त्रोड़ी ते चेलें गी देइयै आखया लीयो खाओ ए मेरी जिंद ऐ
26	27	पी ओसने कटोरा लेइयै शुकर कित्ता ते उनेंगी देइयै आखया तोस सारे एस बिचा पीओ
26	28	किके ए बायदा दा मेरा ओ खून ऐ जेड़ा मतें सारें दे पापें दी माफ़ी आसतै रुडाया जंदा ऐ
26	29	आऊँ थूआड़े कन्नें आखना ऐं के दाख दा ए रस ओस धयाडै तकर कदें नेई पीगा जिंदु तकर थूआड़े कन्नें अपने पिता दे राज बेच नमां नेई पियां
26	30	पी ओ पजन गाइयै जैतून पाड़ उपर गै
26	31	ओस बेलै यीशु ने उंदे कन्नें आखया तोस सारे अज गै राती गी मेरे बारै च ठोकर खागे किके लिखे दा ऐ आऊँ गुआल गी मारगा ते झुंड दी पीडडां तितर बितर ओई जाघंन
26	32	लेकन आऊँ अपने जिन्दे ओनें दे बाद थूआड़े थमां पैलें गलील गी जागा
26	33	एस गल्ल उपर पतरस ने उसी आखया जेकर सारे तेरे बारै च ठोकर खांन तां खांन लेकन आऊँ कदें बी ठोकर नेई खागा
26	34	यीशु ने ओस कन्नें आखया आऊँ तेरे कन्नें सच आखना ऐं के अज गै रातीं कुकड बांग देने थमां पैलें तू त्रै बारी मेरे लेई मुकरी जागा
26	35	चेलें पतरस ने ओस कन्नें आखया जेकर मिगी तेरे कन्नें मरना बी पोग तां बी आऊँ तेरे थमां कदें नेई मुकरगा
26	36	ओस बेलै यीशु अपने चेलें दै कन्नें गतसमनी नां दे एक जगहे च आया ते अपने चेलें गी आखन लगया इत्थें बैठे दे रवो जेलै तकर आऊँ उत्थें प्रार्थना करगा
26	37	ओ पतरस ते जब्दी दे दोनीं पूत्रें गी कन्नें लेई गीया ते दुआस ते दुखी ओना लगया
26	38	ओस बेलै ओसने उंदे कन्नें आखया मेरा जी बड़ा दुआस ऐ इत्थें तकर के के मेरा प्राण निकला करदा ऐ तोस इत्थें रुको ते मेरे कन्नें बिजे दे रवो
26	39	पी ओ थूड़ा ओर अग्गें बदियै मूंह दे पार प्या ते ए प्रार्थना करन लगया ए मेरे प्पो जेकर ओई सकै तां ऐ कटोरा मेरे थमां टली जा तां बी जियां आऊँ चानां इयां नेई लेकन जियां तुं चानां उय्यां गै उवै
26	40	पी ओस चेलें दै कोल आईयै उनेंगी सुतें दें दिखया ते पतरस गी आखया के तोस मेरे कन्नें एक घड़ी बी नेई बिजे दे रेई सके
26	41	बिजे दे रवो ते प्रार्थना करदे रवो के तोस परिख्या च नेइ पवो आत्मा तां तयार ऐ लेकन जींद कमजोर ऐ
26	42	पी ओसने दुई बार जाइयै ए प्रार्थना कित्ती ए मेरे प्यो जेकर मेरे पीतै दै बगैर नेई अटी सकदा तां तेरी मर्जी पूरी उवै
26	43	ओस बेलै ओसने आईयै उनेंगी पि सुतें दै दिखया किके उंदीयां अखीं नीदर कन्नें परोची दीहाँ
26	44	उनेंगी शुड़ीयै ओ पी चली गीया ते उवै गल्ल पी आखीयै त्री बारी प्रार्थना कित्ती
26	45	ओस बेलै ओसने चेलें दै कोल आईयै उनेंगी आखया हूंन सुते दे रवो ते अराम करो दिखो घड़ी आई पुजी दी ऐ ते मनुक्ख दा पुत्र पापियें दै अथ्थ पडकाया जंदा ऐ
26	46	उठो चलचे दिखो मेरा पडकाने आला कोल आई पुजया ऐ
26	47	ओ ए अखा गै करदा हा के यहूदा जेड़ा बारें चेलें बिचा एक हा आया ते ओस दै कन्नें प्रधान याजकें गी ते लोकें दे प्राचीन दी पीड तलवारां ते सोटे लेइयै आई
26	48	ओदे पड़काने आले ने उनेंगी ए पता दिते दा हा के जिसी आऊँ चूमी लेगा ओ उवै ऐ उसी पकड़ी लीयो
26	49	ते फोरन यीशु दे कोल आईयै आखया ए गुरु नमश्कार ते ओस उसी मता चुमया
26	50	यीशु ने उसी आखया ए मित्र जेस कम आसतै तुं आए दा ऐं उसी करी लै ओस बेलै उनें कोल आईयै यीशु उपर अथ्थ रखे ते उसी पकड़ी लेता
26	51	ओस बे लै यीशु दे साथियें बिचा एक ने अथ्थ बदाइयै अपनी तलवार खिची लेई ते महायाजक दे दास उपर चलाईयै ओसदा कन कट्टी दीता
26	52	ओस बेलै यीशु ने उसी आखया अपनी तलवार म्यान च रखी लै किके जेडे तलवार चालांदे न ओ तलवार कन्नें नाश किते जाघंन
26	53	के तुं नेई समझदा के आऊँ अपने पिता अगें अर्ज करी सकना ऐ ते ओ सोर्गदूतें दी बारां फौजीयें दी पलटन कोला जादै मेरे कोल हूंन हाजर करी देग
26	54	लेकन पवित्र शास्त्र दीयां ए गल्लां के ऐसा गै ओना जरुरी ऐए कियां पुरीयां ओघन
26	55	उसै बेलै यीशु ने पीड गी आखया के तोस तलवारां ते सोटे लेइयै मीगी डाकू आला लेखा पकड़ने आसतै निकले ओ आऊँ अर देन मंदर च बेईयै शिखया दिंदा हा ते तुसें मीगी नेई पकड़या
26	56	पर ए सब एसकरी ओया ऐ के पन पविखवक्तें दे बचन पुरे ओंन ओस बेलै सारे चेलें उसी शुड़ीयै नसी गै
26	57	ते यीशु दे पड़काने आले उसी काइफा नां दे महायाजक दै कोल लेई गै जित्त्थें शास्त्री ते प्राचीन किट्ठे ओए दे हे
26	58	पतरस दूर दा यीशु दे पिछेंपिछें महायाजक दे आंगन तकर गीया ते अन्दर जाइयै यीशु दी खीरी बेला दिखने आसतै सबकें दै कन्नें बैई गीया
26	59	प्रधान याजकें ते सारी महासभै यीशु गी मारी ओड़ने लेई ओदे वरोध बेच झूठी गुआई दी तलाश बेच हे
26	60	लेकन मते सारे चुठे गवाऐं दै औने उपर बी सेई गुआई नेई थोई एन्त बेच दो जन आए
26	61	ते आखया एस ने आखे दा ऐ के आऊँ परमेसर दे मंदर गी टाई सकना ऐं ते उसी त्रै दिनें च बनाई सकना ऐं
26	62	ओस बेलै महायाजक ने खडोईयै यीशु गी आखया के तुं कोई जबाब नेई दिंदा ए लोक तेरे खलाफ के गवाई दिंदे न
26	63	लेकन यीशु चुप रीया ओस बेलै महायाजक ने उसी आखया आऊँ तुगी जिंदे परमेसर दी कसम दिनां ऐं के जेकर तुं परमेसर दा पुत्र मसीह ऐं तां साडे कन्नें आखी दे
26	64	यीशु ने ओदे कन्नें आखया तो अप्पुं गै गलाई उड़या पर आऊँ तुगी ए बी गलानां ऐं के ऊनें कोला तोस मनुक्ख दे पुत्र गी समर्थमान दे सजे पासे बैठे दे ते अम्बर दे बदलें उपर औंदे दिखगे
26	65	ओस बेलै महायाजक ने अपने कपड़े फाड़ियै आखया एस ने परमेसर दी निंदया कित्ती ऐ हूंन असेंगी गुआईयें दी के लोड़ ऐ दिखो तुसें हूंन ए निंदया सुनी ऐ
26	66	तोस के समझदे ओ उनें जबाब दीता ए मौत दी सज़ा दै काबल ऐ
26	67	ओस बेलै उनें ओदे मूंह उपर थुकया ते उसी मुक्के मारे दुऐं चपेटां मारीयै आखया
26	68	ए मसीह साडे कन्नें पविखबाणी करयै बोल के कोने तुगी मारया
26	69	पतरस बार आंगन च बैठा दा हा के एक दासी ने ओदे कोल आईये आखया तुं बी यीशु दै कन्नें हा
26	70	ओसने सारें दै सामनें ए आखदे ओई एनकार कित्ता ते आखया आऊँ नेई जांनदा के तुं के आखनी ऐं
26	71	जेसलै ओ बार डेवढ़ी च चली गीया तां दुई दासी ने उसी दिखियै उन्दे कन्नें जेडे उत्थें हे आखया ए बी तां यीशु नासरी दे कन्नें हा
26	72	ओसने कसम खाईयै पी मना कित्ता आऊँ ओस मनुक्ख गी नेई जांनदा
26	73	थुडे चेर बाद लोक जेडे उत्थें खड़ोते दे हेउनें पतरस दे कोल आईयै उसी आखया सचमुच तुं बी उंदे बिचा एक ऐं किके तेरी बोली तेरा पेद खोली दिंदी ऐ
26	74	ओस बेलै ओ फटकारनां ते कसम खाना लगया आऊँ ओस मनुक्ख गी नेई जांनदा ते फोरन कुकडै बांग देई दिती
26	75	ओस बेलै पतरस गी यीशु दी आखी दी गल्ल याद आई गेई कुकड बांग देने थमां पैलें तुं मेरा त्रै बारी मे एनकार करगा ते ओ बार जाइयै डोसकीडोसकी रोनां लगया
27	1	जेसलै बड्डे बेला ओया तां सारे प्रधान याजकें ते लोकें दै प्राचीन यीशु गी मारी देने दी सलहा कित्ती
27	2	उनें उसी बन्नया ते लेई आईयै पिलातुस राजै दै अथ्थ च सौपी दीता
27	3	जेसलै ओदे पड़काने आले यहूदा ने ऐसास ओया के ओ मारे जाने आस्ते कसुरबार बनाया गिया ऐ तां ओ पछाताया ते ओ त्री चांदी दे सिक्के प्रधान याजकें ते प्राचीन दे कोल फेरी लाया
27	4	ते आखया मैं बेकसुर मनुख गी मारी ओड़ने आसतै पकड़ाइयै पाप कित्ता ऐ उनें आखया असें एदे बारै च कोई परवा नई तूं गै जान
27	5	ओस बेलै ओ उनें सिक्कें गी मंदर दे बेड़े च सुट्टी ऐ चली गीया ते जाइयै अपने आप गी फांसी चाडी दिता
27	6	प्रधान याजकें उनें सिक्कें गी लेईयै आखया इनेंसिक्कें गी पंडार च रखना साड़े कनून दे मताबक ठीक नेईयै किके ए कीसे दा खून करने दा मोल्ल ऐ
27	7	खीरी उनें सलहा करयै उनें सिक्कें कन्नें परदेसियें गी गाड़ने आसतै कम्हार दा खेतर मुल्लें लेई लेता
27	8	एस कारन ओ खेतर अज तकर खून दा खेतर आखया जंदा ऐ
27	9	ओस बेलै ओ बचन जेड़ा यिर्मयाह पविखवक्ते थमां आखे गेदा हा ओ पूरा ओया उनें ओ त्री सिक्के मतलब ओस पक्का गेदे मोल्ल गी जिसी इस्राएल दी औलाद बिचा किनें ए पक्का किते दा हा लेई लेता
27	10	ते जियां प्रभु ने मीगी उक्म दिते दा हां उय्यां गै उनें कम्हार दे खेतर दे मोल्ल च देई दीता
27	11	जेसलै यीशु पीलातुस राजै दै सामनें खड़ोते दा हा तां ओसने उसी पुछया के तू यहूदीयां दा राजा ऐ यीशु ने उसी आखया तुं अप्पुं गै आखे करना ऐ
27	12	जेसलै प्रधान याजकें ते प्राचीन उसी कसुरबार बना क्रदे हे तां यीशु ने केश जबाब नेई दीता
27	13	एस गल्ल उपर पिलातुस ने उसी आखया के तुं नेई सुनदा के ए तेरे खलाफ किनियां गुआईयां दिया करदे न
27	14	पर ओसने उसी एक गल्ल दा बी जबाब नेई दीताईनें तकर के पिलातुस राजे गी बड़ी रांनगी लगी
27	15	ते पिलातुस राजे दी ए रिती ही के ओस त्यार च लोकें आसतै कुसै एक कैदी गी जीसी ओ लोग चांदे न शुड़ी दिंदा हा
27	16	ओस बेलै उंदे उत्थें बरअब्बा नां दे मन्नें दा एक कैदी हा
27	17	खीरी च जेलै ओ किट्ठा ओए तां पिलातुस ने उनेंगी आखया तोस कुसी चांदे ओ के आऊँ थूआड़े आसतै शुड़ी दियां बरअब्बा गी यां यीशु गी जेड़ा मसीह आखया जंदा ऐ
27	18	किके ओ जांनदा हा के उनें उसी जिदु कन्नें पडकाया ऐ
27	19	जेसलै ओ न्याय दी गद्धी उपर बैठे दा हा तां ओस दी करेआली ने उसी सन्निया पेजया तुं ओस तरमी दे मामले च अथ्थ नेई पायां किके मैं अज सूखने च ओदे कारन मता दुःख चुकया
27	20	प्रधान याजकें ते प्राचीन लोकें गी बकाया के ओ बरअब्बा गी मंगी लेन ते यीशु दा नाश करान
27	21	पिलातुस ने उनेंगी पूछ्या ईनें दौनी बिचा केड़े गी तोस चांदे ओ के आऊँ थूआड़े आसतै छुडी दियां उनें आखया बरअब्बा गी
27	22	पिलातुस ने उनेंगी पूछ्या पी यीशु गी जेड़ा मसीह अखया जंदा ऐमैं पि के करां सबनी उसी आखया ओ सुल्ली उपर चाढया जा
27	23	पिलातुस ने आखया के ओसने के बराई कित्ती ऐ लेकन ओ ओर बी करलाई करलाई आखन लगे ओ सुल्ली उपर चाढा दीता जा
27	24	जेलै पिलातुस ने दिखया के केश बनी नेई सकदा पर एस दे बजाय रोला बदा करदा ऐ तां ओस ने पानी लेईयै पीड दै सामनें अपने अथ्थ धोते ते आखया आऊँ एस तरमी दे खून थमां बेकसुर ऐं तोस गै जानो
27	25	सब लोकें जबाब दीता एस दा खून साडे उपर ते साडे बच्चें उपर पऐ
27	26	एस गल्ल दै उपर ओसने बरअब्बा गी उन्दे लेई छुडी दीता ते यीशु गी कोलढे मराईयै सौंपी दीता के सुल्ली उपर चढ़ाई दीता जा
27	27	ओस बेलै पिलातुस दे सपाइयें यीशु गी कीले च लेइयै सारे सपाई ओदे चौनी बखी पीड किट्ठी कित्ती
27	28	ते ओदे कपड़े तुआरियै उसी लाल रंग दा चोला पुआया
27	29	ते कडें दा मोकट गुंथीयै ओदे सिरे उपर रखया ते ओदे सज्जे अथ्थ च सरकंडा दीता ते ओदे अग्गें घुटने टेकियै उसी ठठें च डुआना लगे ते आखया ए यहूदीयें दे राजा नमश्कार
27	30	ते ओदे उपर थुकया ते उवै सरकंडा लेइयै ओदे सिरे उपर मारना लगे
27	31	जेसलै ओ ओसदा मज़ाक करी चुके तां ओ चोगा ओदे उपरा तुयारियै पी ओदे कपड़े गै उसी पुआए ते सुल्ली उपर चढ़ाने आसतै लेई गै
27	32	बार जंदे मौके उनें शमौन नां दा एक कुरेनी मानु मिलया उनें उसी जबरदस्ती पकड़या के ओस दी सुल्ली चुकियै लेई चलै
27	33	ओस जगहे उपर जेडी गुलगुता नां दी जगा मतलब खोपड़ी दी जगह आखी जंदी ऐ पुजियै
27	34	उनें कौडा पित्त मलाए दा अंगुरें दा रस उसी पिने गी दीता पर यीशु ने उसी चखीये पिना नेई चाया
27	35	ओस बेलै उनें उसी सुल्ली उपर चाढ़या ते चिठियाँ पाइयै ओदे कपड़े बंडी लेते
27	36	ते उत्थें बैठीयै ओसदा पैरा देना लगे
27	37	ते ओदी कसुरवार चिठ्ठी ओदे सिरे दे उपर लाई के ए यहूदीयें दा राजा यीशु ऐ
27	38	ओस बेलै ओदे कन्नें दो डाकु एक सज्जे ते एक खबे सुल्लीेंयें उपर चाढी दिते
27	39	ते औनेजाने आले मुण्डी लाईलाई ओदी निंदाया करदे हे
27	40	ते ए आखदे हे ए मंदर गी टाने आले ते त्रियै धयाडै च बनाने आले अपने आप गी तां बचा जेकर तुं परमेसर दा पुत्र ऐं तां सुल्ली उपरा थले उतरी आ
27	41	ईसै चाली प्रधान याजकें बी शास्त्रीयें ते प्राचीन दै समेत ए बोलदै ओई ओस दा मज़ाक करदे हे
27	42	एसनें दुऐं गी बचाया ते अपने आप गी नेई बचाई सकदा ए तां इस्राएल दा राजा ऐ हूंन सुल्ली उपरा थल्ले उतरी आ तां पि आस ओस उपर बश्वास करचै
27	43	ओसने पर्मेसरे दा बश्वास रखा ऐ जेकर ओ एस गी चांदा ऐ तां हूंन ईसी शुड़ाई लै किके एसनें गलाया हा आऊँ परमेसर दा पुत्र ऐं
27	44	इसै चाली डाकू बी जेडे ओदे कन्नें सुल्लीयें उपर चाढ़े गेदे हे ओदी निंदाया करदे हे
27	45	दोपैरी कोला लेइयै त्रिये पैर तकर ओस सारे देशै च न्हेरा छाए दा रीया
27	46	त्रिये पैर दै कोल यीशु ने बड्डी बाज कन्नें करलाईयै आखया एली एली लमा शबक्तनी मतलब ए मेरे परमेसर ए मेरे परमेसर तो मीगी कि शुड़ी दीता
27	47	जेडे उत्थें खडोते दे हे उंदे बिचा कन्नें ए सुनियै आखया ए तां एलिय्याह गी पुकारा दा ऐ
27	48	उंदे बिचा एक फोरन दौड़या ते ओसने पानी चुसनें आला गुछा लेइयै सिरकै च डोबया ते सरकंडे उपर रखियै यीशु दे महूँ च चुसनें आसतै दीता
27	49	बाकीयें आखया बलगी जाओ दिखो एलिय्याह उसी बचाने गी औंदा यां नेई
27	50	ओस बेलै यीशु ने बड्डी बाज च करलाईयै अपने प्राण शुड़ी दिते
27	51	उसै बेलै मंदर दा परदा उपरा लेइयै थले तकर फटियै दो टुकड़े ओई गिया ते तरती ऊपर भुंचल ओई गीया ते चटानां तेड़की गेईयां
27	52	ते कबरां खुली गेईयां ते मरे दे पवित्र लोकें दी मती सारी लाशां जिंदीयां ओई गेईयां
27	53	ते ओदे जींदे ओनें दै बाद ओ कबरें बिचा निकलियै पवित्र शैर च ते मतें गी लबे
27	54	ओस बेलै सूबेदार ते जेडे ओदे कन्नें यीशु दा पैरा दिया करदे हे भुंचल ते जे केश ओया हा उसी दिखियै बड़े गै डरी गै ते आखया सचमुच ए परमेसर दा पुत्र हा
27	55	उत्थें मतियां सारीयाँ जनांनियां जेडीयां गलील थमां यीशु दी सेवा करदे ओई ओदे कन्नें आए दियाँ दूर दा दिखै करदीयां हां
27	56	उंदे च मरियम मगदलीनी ते याकूब ते योसेस दी माँ मरियम ते जब्दी दे पुत्रें दी माऊरीं थीयां
27	57	जेसलै शाम ओई तां युसूफ नां दा अरिमतिया दा एक अमीर मानु जेड़ा अप्पू गै यीशु दा चेला हा आया
27	58	ओसने पिलातुस दे कोल जाइयै यीशु दी लाश मंगी ओस दै मन्ग्नें उपर पिलातुस ने यीशु दी लाश देई देने दा उक्म दिता
27	59	युसूफ ने लाश गी लेईयै उसी चिट्टी चादर बेच लपेटया
27	60	ते उसी अपनी नमी कबरें च रखया जेडी ओसने चट्टान च कढाई दी ही ते कब्र दे दरबाजे उपर बड्डा पथर परतीयै चली गीया
27	61	मरियम मगदलीनी ते दुई मरियम उत्थें कब्र दै सामनें गै बैठी हीयाँ
27	62	दुए देन जेड़ा तयारी दै बाद दा धयाडा हा प्रधान याजकें ते फरीसीयें पिलातुस दे कोल उसी मिलिये आखया
27	63	ए महाराज असेंगी याद ऐ के ओस चुठे ने जेसलै ओ ज़िंदा हा गलाया हा आऊँ त्रैं धयाडें बाद जिंदा ओई जागा
27	64	खीरी च असेंगी उक्म दे के त्रिये देन तकर कब्र दी रख्या कित्ती जा ऐसा नेई उवै के ओदे चेलें आईयै उसी चारीयै लेई जांन ते लोकें कन्नें आखना लगन ओ मरें बिचा जिंदा ओई गेदा ऐ ओस बेलै पिछला धोखा पैले थमां बी पैडा ओग
27	65	पिलातुस ने उन्दे कन्नें आखया थूआड़े कोल पैरेदार तां हैंन जाओ अपनी समझ दै मताबक सख्ती कन्नें रख्या करो
27	66	खीरी च ओ पैरेंदारें गी कन्नें लेइयै गे ते पथर उपर मोहर लाइयै कब्र दी रख्या कित्ती
28	1	बसां दे धयाडें दै बाद हफ्ते दे पैले देन बड्डा पैर ओदे गै मरियम मगदलीनी ते दुई मरियम कब्र गी दिखने गी आईयां
28	2	ओस बेलै एक बड्डा भुंचल ओया किके परमेसर दा एक दूत सोर्ग थमां उतरया ते कोल आईयै ओसने पथर गी रुलकाई दीता ते ओदे उपर बैठी गीया
28	3	ओस दा रूप बिजली आला लेखा ते ओस दा कपड़ा पाले आला लेखा चिट्टा हा
28	4	ओदे डर कन्नें पैरेदार कम्बी उठे ते मुड़दे आला लेखा ओई गै
28	5	सोर्गदूत ने जनांनियें गी आखया मत डरो आऊँ जांनना ऐं के तोस यीशु गी जेड़ा सुल्ली उपर चढ़ाया गीया हा तुपा करदीयां ओ
28	6	ओ इत्थें नेई यै पर अपने बचन दै मताबक जिन्दा ओई गेदा ऐ आओ ए जगह दिखो जिथें प्रभु रखे दा हा
28	7	ते तौले गै जाइयै ओदे चेलें गी आखो के ओ मुड़दां बिचा ज़िंदा ओई गेदा ऐ ते दिखो ओ थूआड़े थमां पैलें गलील गी जंदा ऐ उत्थें तोस ओस दा दर्शन पागे दिखो मैं तुसेंगी आखी दीता
28	8	ओ डर ते बड्डी खुशी कन्नें कब्र कोला तौले गै बापस आईयै ओदे चेलें गी खबर देने आसतै दौड़ी गेईयां
28	9	ओस बेलै यीशु उनेंगी लबया ते उनेंगी आखया खुशी कन्नें रवो ते उनें कोल आईयै ते ओदे पैर पकड़ियै उसी मत्था टेकया
28	10	ओस बेलै यीशु ने उनेंगी आखया मत डरो मेरे सारें चलेयां गी जाइयै आखो के गलील गी चली जांन उत्थें ओ मीगी दिखघंन
28	11	ओ जा गै करादीहीयां के पैरेदारें बिचा कीने गै शैर च आईयै पूरा हाल प्रधान याजकें कन्नें सनाई दीता
28	12	ओस बेलै उनें प्राचीन कन्नें किट्ठे ओइयै सलहा कित्ती ते सपाइयें गी बड्डा चांदी देइयै आखया
28	13	उनें सपाइयें गी आखयो के राती आस जेसलै सुते दे हे तां ओदे चेलें उसी चुराई लेई गै
28	14	ते जेकर ए गल्ल पिलातुस दे कन्नें तकर पुजग के तोस सेई गेदे हे तां अस उसी बोलिए समझाई लेगे ते तुसेंगी खतरा थमां बचाई लेगे
28	15	खीरी च उनें पैसे लेइयै जियां उनेंगी सखाए दा हा उय्यां गै कित्ता ते ए गल्ल अज तकर यहूदीयें च बड़ी मशुर ऐ
28	16	ते जारां चेलें गलील च ओस पाड़ उपर गै जेस दै बारै च यीशु ने उनेंगी आखा दा हा
28	17	ते उनें ओदे दर्शन पाइयै ओदे अगें मत्था टेकया पर कुसेकुसे गी शक ओया के ओ जिन्दा ओया ए
28	18	यीशु ने उंदे कोल आईयै आखया सोर्ग ते तरती दा सारा अख्त्यार मीकी दिते दा ऐ
28	19	एसकरी तोस जाईयै सारें जाती दे लोकें गी मेरा चेला बनाओ ते उनेंगी प्यो ते पुत्र ते पवित्र आत्मा दे नां कन्नें पवित्रशनांन दियो
28	20	ते उनेंगी सब गल्लां जेडीयां मैं तुसेंगी उक्म दित्ता ऐ मनना सखाओ ते दिखो आऊँ दुनिया दे खीरी तकर मेशा थूआड़े कन्नें ऐं
