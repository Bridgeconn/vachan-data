44_ACT	7	21	फेरी जेबे स्यों तेस जो ल्कोई नी सके ता तेस जो घरा रे बाहर छाडी दितेया, मिस्र देसा रे राजे री मह्ठी तेस जो आपणे वाले लई गयी, होर तेस्से से आपणा मह्ठे साहीं पाल्या।
44_ACT	7	24	होर तेथी तिन्हें देखेया की इस्राएली भाईया मन्झा ले केसी एक आदमी पर मिस्र देसा रा एक माह्णुं अत्याचार करेया करहा था, तेबे तिन्हें से बचाया होर मिस्र देसा रे माह्णुं जो मारी किन्हें आपणे पीड़ित भाईया रा बदला लई लया।
44_ACT	9	31	इधी कठे सारे यहूदिया ईलाके, गलील जिल्ले होर सामरिया ईलाके री कलीसिया रा टैम बड़ी सांति किन्हें बितेया; से कलीसिया होर ज्यादा ताकतवर हुंदी लगी, क्यूंकि से कलीसिया प्रभु ले डरी किन्हें आपणी जिन्दगी बिताहीं थी, होर पवित्र आत्मा री सहायता री वजहा ले बौह्त सारे लोक विस्वासी बणे।
44_ACT	10	12	तेस पर हर पालतु जानवर, जंगली जानवर होर धरती पर पेटा रे भारे चलणे फिरणे वाले होर आसमाना रे चिड़ु थे, जिन्हा जो मूसा री व्यवस्था रे मताबक यहूदी लोका रे कठे खाणा ठीक नी था।
44_ACT	13	20	इन्हा सारी गल्ला जो पुरे हूंणे रे कठे साढे चार सौ साल लगे। परमेसरे लोका री अगुवाई करणे रे कठे समूएल नबी रे टैमा तक न्यायी लोक ठैहराये।”
44_ACT	15	16	“मां एता ले बाद आई किन्हें राजा दाऊदा रा पईरा तम्बू दबारा बनाणा, होर तेसरे खंडहर दबारा बणाणे, होर ये एह्ड़ी गल हूणी जिहां मकान ढलणे ले बाद कोई दबारा मकान बणाहां।
44_ACT	19	38	पर तिन्हें एह्ड़ा कुछ नी कितिरा फेरी भी दिमेत्रियुस होर तेसरे साथी कारिगिरा जो इन्हा रे बरखलाफ कोई सिकायत ई ता आस्सा वाले कच्हरी भी ई, होर न्यायधीस भी मौजूद ऐें; तेथी जाई किन्हें स्यों एक दूजे पर दोस लगाई सक्हा ऐें।
44_ACT	20	31	इधी कठे चतन्न रैहया, होर याद करा कि राती ध्याड़ी तीन साल तक मैं तुस्सा जो यीसू मसीह रे सच्चे संदेसा रे उपदेस दिते होर मैं तुस्से आंसू बहाई किन्हें चिताये, ताकि तुस्से प्रभु रे प्रति वफादार बणी रहो।”
44_ACT	21	1	जेबे आस्से तिन्हा ले विदा हुई किन्हें जहाजा ले हुई किन्हें रवाना हुए ता आस्से सीधे कोसा टापू मन्झ पूजे, होर दूजे ध्याड़े आस्से रुदुसा टापू मन्झ पूजे, होर तेथी ले आस्से पतरा टापू मन्झ पूजे;
44_ACT	21	38	“क्या तू मिस्र देसा रा ता नी आ, जिन्हें जे कुछ टैम पैहले सरकारा रे व्रोधा मन्झ विद्रोह सुर्हू कितेया था होर चार हजार खतरनाक खूनी लोका री अगुवाई करेया करहा था?”
44_ACT	27	17	फेरी बचाव करणे वाली किस्तिया जो उठाणे ले बाद जहाजा मन्झ काम करणे वाले, जहाजा जो थाले ले लेई किन्हें उपरा तक रस्सी किन्हें बान्ही दितेया, होर सुरतिस खाड़ी री रेता पर फसणे रे डरा ले, खुंडे जो थोड़ा थाले तुआरी किन्हें, जहाजा जो बागरा रे रुखा रे मताबक छाडी दिता।
44_ACT	27	28	तिन्हें सागरा री गैहराई नापी ता पता चल्या कि तेथी सैंती मीटर गैहराई थी, थोह्ड़ी देरा बाद तिन्हें पाणी री गैहराई नापी होर पता चल्या कि हली भी गैहराई सताई मीटर रही गईरी।
