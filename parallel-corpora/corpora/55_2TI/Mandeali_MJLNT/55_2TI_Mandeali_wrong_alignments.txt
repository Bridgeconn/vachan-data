55_2TI	2	3	तू एक मसीह यीसू रा खरा स्पाही आ, इधी कठे जिहां दूजे लोक दुःख सहन करही करहे, तिहां तू भी तिन्हा दुःखा जो सहन कर।
55_2TI	2	14	ये गल्ला जो मैं तुस्सा किन्हें बोलिरी, तुस्सा रे लोक इन्हा जो भूली नी जाये। होर प्रभु जो गुआह मनी किन्हें तू तिन्हो चेतावनी दे कि, स्यों सब्दा रे मतलबा पर बैहस नी करहे। एह्ड़ी बैहसा ले कोई फायदा नी आ; बल्की सुणने वालेया जो नुकसान ही पूजा।
55_2TI	3	2	लोका सिर्फ आपणे आपा ले होर धना किन्हें प्यार करणे वाले बणी जाणा, बडयाई करणे वाले, घमंड करणे वाले, दूजेया री बदनामी करणे वाले, माऊ बापू रा हुक्म नी मनणे वाले, एहसान नी मनणे वाले, होर अपवित्र लोक हूंणे।
55_2TI	3	3	प्यार नी करणे वाले, दूजेया जो माफ़ नी करणे वाले, दूजेया री बुराई करणे वाले, आपणे आपा पर काबू नी रखणे वाले, कठोर, होर खरी गल्ला किन्हें नफरत करणे वाले भी हूंणे।
55_2TI	3	5	तिन्हा लोका परमेसरा रे भक्त हूंणे रा भेस ता धरणा, पर तेसरी सामर्थ जो नकारी देणी; जो सच्चे तिन्हा जो परमेसरा रा भक्त बणाई सकी, एह्ड़े लोका ले दूर रैंह्णां।
55_2TI	3	9	पर तिन्हारी वेवकुफी थोड़े ही टैम तक तिन्हारी मदद करी सकी, क्यूंकि जिहां तेस टैमा रे लोके जाणी लेईरा था कि यन्नेसा होर यम्ब्रेसा नर्क्कले, तिहां ही सभी लोका पछयाणी लेणा कि ये झूठे उपदेस स्खाणे वाले नर्क्कले।
55_2TI	3	10	पर तू तिमिथियुस खरे किन्हें जाणहां कि हांऊँ क्या सखा, हांऊँ किहां आपणी जिन्दगी जी आ, होर मेरी जिन्दगी रा मकसद क्या, होर हांऊँ क्या विस्वास करहा। तू जाणहां कि हांऊँ सभी लोका किन्हें सबर रखा होर सभी किन्हें प्यार करहा, होर दुखा रे टैमा मन्झ धीरज रखा।
55_2TI	3	14	पर हे तिमिथियुस तू इन्हा सारी गल्ला जो मजबूती किन्हें पकड़ी रख, जो लोके तुजो सखाई री, होर जिन्हा पर तू पूरी तरहा विस्वास करहा। क्यूंकि तू खरे ढंगा किन्हें जाणहां कि ये सच्चाई री गल्ला तुजो कुन्ने सखाई री।
55_2TI	3	15	होर जेबे तू एक बच्चा ई था ता तैं पवित्र सास्त्रा जो सिख्या, जो तुस्सा री एस गल्ला जो समझणे मन्झ मदद करहा कि, जेबे तुस्से मसीह यीसू पर विस्वास करहे, ता परमेसर तुस्सा रा उद्धार करहा।
55_2TI	3	16	पवित्र सास्त्रा रा सारा बचन परमेसरा री तरफा ले आ; लोका जो स्खाणे रे कठे, तिन्हों प्रुआचणे रे कठे, होर तिन्हारी गलती जो सुधारणे रे कठे, होर तिन्हा जो धर्मा रे काम करणा स्खाणे रे कठे ये बचन मदद आस्सा री करहा।
55_2TI	4	3	हांऊँ ये तुस्सा जो इधी कठे बोल्या करहा कि, एक टैम एह्ड़ा आऊंणा; कि लोका खरा उपदेस सुणना नी चाहणा, पर आपणी इच्छा जो पूरी करणे रे कठे एह्ड़े लोक तोपी किन्हें कठ्ठा करणे, जेह्ड़े सिर्फ तिन्हा जो से ही गल्ला स्खायें, जो स्यों सुणना चाहें।
55_2TI	4	7	एक खरे स्पाही साहीं जो लड़ाई रे टैम कधी हिम्मत नी हारदा, मैं मसीह रे कामा जो पूरा करणे रे कठे बौह्त मेहनत कितिरी, होर मसीह पर मेरा विस्वास कधी नी बदली रा।
55_2TI	4	16	एथी रोम सैहरा मन्झ पैहली बार जेबे हांऊँ न्यायधिसा रे साम्हणें आपणे खलाफ लगाई रे इल्जाम रे बारे मन्झ जबाब देंदा गया, तेबे मेरे पक्सा मन्झ बोलणे रे कठे कोई नी आया। एता रे बजाय तिन्हें सभीए हांऊँ छाडी दितेया। हांऊँ प्रार्थना करहा कि परमेसर तिन्हों एह्ड़ा करणे रे कठे माफ़ करहे।
