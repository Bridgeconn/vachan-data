1	1	परमेश्‍वर ने मसीह यीशु जो से लुके री चिज्जां दिखाई जे बड़े तौले होणे वाली हिन, ताकी से अपणे सेवादार मणुआं जो से गल्लां दस्सि सकण। मसीह यीशु ने अपणे स्वर्गदूत जो भेज्जी करी मेरे पर इन्हा गल्लां जो जाहिर कित्ता जे तिन्हेरा सेवादार है।
1	2	इधेरे तांइ, मुझ युहन्ना ने तिन्हा गल्लां जो लिख्खी लित्ता जे मै दिख्खी थी। मै इन्हा लिख्खे री गल्लां बिच परमेश्‍वर री दस्से री गल्लां जो दस्से रा है जे मसीह यीशु ने मेरे जो दस्से री हिन।
1	3	परमेश्‍वर ने तिस हर इक्क मणु जो आशीष दैणी जे इन्हा भविष्यवाणी री गल्लां जो लोक्कां जो पढ़ी करी सुणांदा ते तिन्हा तिस हर मणु जो भी आशीष दैणी जे इन्हा गल्लां जो सुणदा ते इन्हा जो मनदा किजोकी ए गल्लां बड़े तौले होणे वाली हिन।
1	4	मै युहन्ना, एशिया प्रदेश रे सत्त इलाक्केयां बिच रैह्णे वाले विश्वासियां जो ए चिठ्ठी लिख्खेया करदा है। मै प्रार्थना करदा कि तुसी जो परमेश्‍वर का अनुग्रह ते शांती मिलदी रे। परमेश्‍वर पिता ही हिन जे अब्बे भी हिन, से पैल्ले भी थिये, ते तिन्हा ने हमेशा तीकर रैह्णा। तिन्हा सत्त आत्मां रे पास्से का जे परमेश्‍वर रे सिहांसन रे सामणे हमेशा खड़े रैह्‍न्दे,
1	5	ते मसीह यीशु रे पास्से का भी, जिन्हेरी गल्लां रा असी भरोस्सा करी सकदे। से ही हिन जे सबका पैल्ले मरणे का बाद मुर्देयां बिच का जिन्दे होई गे ते से दुनिया रे सारे राज्जेयां रे राज्जे हिन।
1	6	तिन्हा ने असां कने प्यार कित्ता। तिन्हा ने सुली पर अपणा खून बहाई करी असां रे पाप्पां रा मुल्ल चुकाया। इसेरी वजह कने असी पुरोत्तां रा परिवार बणी गे रे हिन जे तिन्हेरे पिता यानी परमेश्‍वर री सेवा करदे। परमेश्‍वर ने असां जो तिन्हेरे अपणे लोक बणाया जिन्हा पर से राज करदे। इस वजह कने मसीह यीशु जो महिमा ते ताकत हमेशा-हमेशा तांइ मिल्ले, आमीन!
1	7	सुणो, मसीह यीशु ने बदलां पर आणा ते हर इक्क मणु ने तिन्हा जो दिखणा, इत्ते तीकर तिन्हा लोक्कां ने तिन्हेरे जो आंदे दिखणा, जिन्हा ने तिन्हा हो सुली पर चढाया थिया। ते धरती रे सारे मणुआं ने तिन्हा जो आंदा दिख्खी करी बड़ी लेरां मारी-मारी करी रोणा। हाँ, ए होणे वाला है, आमीन!
1	8	प्रभु परमेश्‍वर बोलदे, “मै ही अल्फा ते ओमेगा है, यानी मै ही शुरूआत ते आखिर भी मै ही है। मै ही सबका ताकतवर है, मै था, मै है ते मै ही आणे वाला भी है।”
1	9	मै सबर कने तुसी कने तिन्हा जुल्मां जो सहन करणे बिच तुसी रा साथी है जे असां पर मसीह कने रिश्ता होणे री वजह हुंदे, ते मै परमेश्‍वर रे राज बिच तुसी रा साथी है। परमेश्‍वर रा संदेश सुनाणे ते यीशु रे सच्चे वचन रा प्रचार करणे री वजह कने रोमी साम्राज्य रे अधिकारियां ने मेरे जो पतमुस टाप्पु पर भेज्जी दित्ते रा है।
1	10	इतवार रे दिन पर, जे प्रभु रा दिन है, मै पवित्रात्मा रे ताकत रे बस बिच थिया। मै अपणे पिच्छे का इक्क अवाज जो किच्‍छ बोलदे सुणेया, से अवाज कुसकी तुरही सांइ बड़ी तेज थी।
1	11	तिन्हा ने मेरे जो ए बोल्लेया, जे किच्‍छ तू दिख्खेया करदा है, तिसजो इस कताब बिच लिखदा जा, ते फिरी तिस जो इफिसुस, स्मुरना, पिरगमुन, थुआतीरा, सरदीस, फिलदिलफिया, अते लौदीकिया, शरहां री सत्तों कलीसिया बिच भेज्जी दे।
1	12	मै ए दिखणे तांइ पिच्छे मुड़ेया कि कुण बोल्लेया करदा है। जां मै मुड़ेया, तां मै सत्त दिये अपणे धुपदान कने दिख्खे।
1	13	तिस धूपदान वाली जगह रे बिच-मझाटे मणु जदेया दिसणे वाला कोई खड़ित्ते रा थिया। तिसने अपणे पैरां तीकर लम्बा चोग्गा पाए रा थिया। तिनिये अपणी छात्ती पर इक्क सोन्ने रा पट्टा बन्ने रा थिया।
1	14	तिसेरे सिर रे बाल चिट्टी ऊन या बर्फ सांइ चिट्टे थिये। तिसेरी अख्खां अग्ग री लपटां सांइ चमकेया करदी थी।
1	15	तिन्हेरे पैर अग्ग री भट्टी बिच तपाए गे रे पित्तल सांइ धधकेया करदे थिये, जां से बोलदे थिये तां तिन्हेरे अवाज कुसकी बड्डे झरने सांइ सुणिंदी थी।
1	16	अते तिन्हा ने अपणे सज्जे हत्थ बिच सत्त तारे लित्ते रे थिये, अते तिन्हेरे मुँह का चोखी दोधारी तलवार बाहर निकलेया करदी थी, अते तिन्हेरा मुँह इदेया चमकेया करदा थिया, जदेया सूरज कड़ाके री धूप रे बेल्ले चमकदा।
1	17	जां मै तिसजो दिख्खेया, तां मै तिन्हेरे पैरां पर मुर्दे सांइ पेई गेया, पर तिन्हा ने मेरे पर अपणा सज्जा हत्थ रखी करी ए बोल्लेया, “डर मत, मै शुरूआत है, ते मै ही आखिर भी।”
1	18	मै जिंदा है। मै मरी गेया थिया, पर अवे दिख, मै हमेशा-हमेशा तांइ जिंदा है। मौत अते पताल जित्ते मरे रे लोक्कां री आत्मां रैह्न्दी, तिस पर मेरा हक है।
1	19	इधेरे तांइ जे किच्‍छ तैं दिख्खेया, जे गल्लां होया करदी हिन, अते जे होणे वाली हिन, तिन्हा सबणी जो लिखदा जा।
1	20	मै अवे तेरे जो मेरे सज्जे पास्से रे इन्हा सत्त तारेयां ते इन्हा सत्त सोन्ने रे धुपदान रे राज़ रा मतलब है दसणा। ए सत्त तारे से स्वर्गदूत हिन जे तिन्हा सत्त कलीसियां री रक्षा करदे, ते से सत्त धूपदान सत्त कलीसियां हिन।
2	1	तिनिये मेरे जो बोल्लेया, “ईफिसुस शहर रे कलीसिया रे स्वर्गदूत जो ए चिठ्ठी लिख्ख, मै अपणे सज्जे हत्थ बिच सत्त तारेयां जो थाम्मि करी रख्खे रा है ते मै ही तिन्हा सत्त दियां रे धुपदान रे बिच-मझाट्टे घुमदा-फिरदा। मै तुसी जो ए बोलदा,
2	2	मै जाणदा कि तु क्‍या करदा। तू बड़ी जी-हजुरी कने मेरा कम्म करदा, तू मेरे पर अपणे विश्वास री वजह कने जुल्मां जो भी बड़े सबर कने सहन करदा। मै जाणदा कि तू दुष्ट लोक्कां री झुठ्ठी शिक्षा जो बर्दाश नी करदा। तू तिन्हा लोक्कां जो परखे रा है जे ए बोलदे कि से प्रेरित हिन पर हकिकत बिच से नी हिन, ते तू जाणदा कि से झुठ्ठे हिन।
2	3	मेरे तांइ जुल्म सहन करणे बिच तू सबर कने रेया, ते तू हार नी मन्नी।
2	4	पर मेरे जो तेरे का ए शिकायत है, तू अवे मेरे कने तिन्ना प्यार नी करदा जिन्ना तू तिस बेल्ले करदा थिया जां तू नौआ-नौआ मेरे पर विश्वास कित्तेया थिया।
2	5	तू अवे तिस हिसाब कने जिन्दगी नी जिंदा, जिय्यां तू शुरूआत बिच जिंदा हुंदा था, तिस बारे बिच सोच। तेरे जो अवे अपणे पाप्पां का मुड़णा ते तिन्हा चिज्जां जो करणा जरूरी जे तू शुरूआत बिच करदा हुंदा था, जे अगर तू तौबा नी कित्ती, तां मै तेरे का आई करी तेरे धुपदान जो तिसेरी जगह का हटाई करी तेरे जो सजा दैणी।
2	6	पर तेरे पर ए गल्ल तां है कि तू निकोलेस रे प्रेरितां रे कम्मां का नफरत करदा जिन्हा कने मै भी नफरत करदा
2	7	जे सुनणा चाए, से ध्यान कने सुणे कि पवित्रात्मा कलीसियां कने क्‍या बोलदा। जिन्हा लोक्कां ने दुष्ट पर जीत हासिल कित्ती, तिन्हा जो मै जिन्दगी रे तिस बुट्टे रा फल खाणे तांइ दैणा, जे अब्बे स्वर्ग बिच परमेश्‍वर रे बगिच्चे बिच है।”
2	8	तिन्हा ने मेरे जो ए भी बोल्लेया, “ए संदेश स्मुरना शहर री कलीसिया रे स्वर्गदूत जो लिख्ख, मै शुरूआत ते आखिर है। मै इक्क बारी मरेया, पर अवे मै जिन्दा है, ते हमेशा-हमेशा तांइ जिन्दा ही रैह्णा। जे मरी गेया थिया, अते अवे जिंदा होई गे रा है। मै तुसी जो ए बोल्लेया करदा है,
2	9	मै जाणदा कि तेरे पर बड़े जुल्म होए रे हिन ते तू गरीब है। पर आत्मिक गल्लां बिच तू अमीर है। मै तिन्हा यहुदी मणुआं जो जाणदा जे परमेश्‍वर रे चुणित्ते रे मणु होणे रा दावा ता करदे पर से हकिकत बिच चुणित्ते रे नी हिन। से तुसी री बुराई करदे ते से शैतान रे गुट रे मणु हिन।
2	10	तिन्हा जुल्मां का मत डरो जे तुसी पर होणे वाले हिन। शैतान ने अपणे किच्‍छ लोक्कां का तुसी बिच रे किच्‍छ मणुआं जो पकड़वाणा ते कैद बिच ढपवाणा ताकी से तुसी पर जुल्म करी सके। तुसी ने दस दिन तीकर बड्डी-बड्डी मुसिबतां सहन करणी। पर कदी मेरे पर विश्वास करणे बिच हार मत मनदे भले ही तुसी जो मारी दित्तेया जाए। किजोकी मै तुसी जो तुसी री जीत तांइ हमेशा री जिन्दगी रा ईनाम दैणा।
2	11	जे सुनणा चाए, से ध्यान कने सुणे कि पवित्रात्मा कलीसिया जो क्‍या बोलदा। जिन्हा लोक्कां ने दुष्ट पर जीत हासिल करणी, तिन्हा रे शरीरां जो भले ही मारी दित्ता जाए, पर तिन्हा ने हमेशा तांइ नी मरणा।”
2	12	तिन्हा ने मेरे जो बोल्लेया पिरगमुन शहर री कलीसिया रे स्वर्गदूत जो ए संदेश लिख्खी करी भेज्जी दे। “मै से मणु है जिस का पैन्नी दोधारी तलवार है, मै तुसी जो ए बोल्लेया करदा है,
2	13	मै जाणदा कि तुसी रा कस्बा शैतान रे बस बिच है, पर इय्यां हुंदे होए भी तुसी ने मेरे बिच अपणा विश्वास मजबूती कने बणाई रख्खेया ते मेरे पर विश्वास करणा नी छड्डेया, तिस बेल्ले भी नी जां लम्बे समय पैल्ले अन्तिपास जो मारी दित्तेया गेया थिया। से मेरा संदेश सुनाणे बिच भरोस्सेमंद थिया, इधेरे तांइ तिसजो तुसी रे कस्बे बिच मारी रख्खेया गेया जित्ते शैतान रा काबू है।
2	14	पर मेरे जो तेरे खिलाफ किच्‍छ गल्लां बोलणी हिन, किजोकी तुसी तिन्हा लोक्कां रा विरोध नी करदे जे झुठ्ठी शिक्षा सुणांदे जिय्यां कि भविष्यद्वक्ता बिलाम ने भी बड़े पैल्ले कित्तेया थिया। बिलाम ने बलाक राज्जा जो सिखाया कि किय्यां इस्राएल रे लोक्कां का पाप कराया जाए। तिनिये लोक्कां का अनैतिक जिन्दगी जीणे ते मूर्तां जो भेंट चढ़ाए री चिज्जां खाणे तांइ सिखाया।
2	15	तिय्यां ही तुसी बिच किच्‍छ लोक हिन जे निकोलेस रे प्रेरितां री शिक्षा पर चलदे।
2	16	इधेरे तांइ तौबा करी लै, जे अगर तुसी अपणे पाप्पां का तौबा नी कित्ती तां मै तुसी का आणा ते अपणे मुँह का निकलणे वाली तलवार कने तुसी कने लड़ाई करणी।
2	17	जे सुनणा चाए, से ध्यान कने सुणे कि पवित्रात्मा कलीसिया रे मणुआं कने क्‍या बोलणा चाह्‍ंदा। मै तिन्हा लोक्कां जो से लुके रा मन्ना दैणा, जिन्हा लोक्कां ने इन्हा बुराई री ताकत जो हराई दैणा। मै तिन्हा बिच का हर इक्क जो इक्क चिट्टा बट्टा भी दैणा जिस पर इक्क नौआ नां लिख्खेया जाणा। जिस जो से बट्टा मिलणा, तिसेरे अलावा कुसकी जो भी तिस नां रा पता नी होणा।”
2	18	तिन्हा ने मेरे जो ए भी बोल्लेया, “थुआतीरा शहर री कलीसिया रे स्वर्गदूत जो ए संदेश लिख्ख, परमेश्‍वर रा पुत्तर, जे मै ही है, ते जिसेरी अख्खां अग्ग री लपटां सांइ चमकदी, ते जिसेरे पैर भट्टी री अग्ग बिच तपाए रे पित्तल सांइ हिन, तुसी कने ए गल्लां बोल्लेया करदा है,
2	19	मै जाणदा कि तुसी इक्क-दुए कने प्यार करदे ते तुसी मेरे पर बड़ा भारी विश्वास करदे। मै जाणदा कि तुसी किय्यां इक्क-दुए री मदद करदे, ते तुसी रे सबर कने सहन करणे री खुबी जो भी मै जाणदा। मै जाणदा कि तुसी अवे ए सब किच्‍छ तिस समय का जादा करेया करदे हिन जां तुसी पैल्ली बारी मेरे पर विश्वास कित्तेया थिया।	WRONG ALIGNMENT
2	20	मेरे जो तेरे खिलाफ ए बोलणा है कि पैल्ले जमान्ने राणी ईज़ेबेल जदेइ इक्क जनानी तुसी बिच-मझाट्टे है। से अप्पु जो भविष्यद्वक्तिणी बोलदी पर मेरे विश्वासियां जो झुठ्ठी शिक्षां सिखांदी। से लोक्कां जो ए खोठ्ठी गल्लां सिखाई करी भटकांदी कि हमेशा तीकर जीणे तांइ मूर्तां जो भेंट चढ़ाए री चिज्जां खाओ।
2	21	मै तिसजो तिसेरे पाप्पां का तौबा करणे का मौक्का दित्तेया पर से अपणे अनैतिक कम्म करणे का बाज नी आंदी।
2	22	सुणो, इधेरे तांइ मै तिसजो बिमार करी दैणा। ते जे लोक तिस कने व्यभिचार करणे बिच शामिल हुणे, अगर से अपणे पाप्पां का तौबा नी करगे तां मै तिन्हा पर भी भारी मुसिबत पाणी।
2	23	मै तिन्हा लोक्कां जो मारी रखणा जे तिसेरी सीख पर चलदे, ते इस कने सारी कलीसिया रे मणुआं ने जाणी जाणा कि मै इन्सान री सोच ते मकसद री छानबीन करदा। मै तुसी बिच का हर इक्क जणे जो तिन्हेरे कम्मां रे हिसाब कने ईनाम दैणा।
2	24-25	पर तुसी थुआतीरा रे बाकी रे लोक्कां ने गलत शिक्षां जो नी मन्नेया। तुसी लोक तिसेरी झुठ्ठी शिक्षा पर नी चले, जिस जो तिसेरे चेल्‍ले ‘शैतान री खास गल्लां’ बोलदे। मै तुसी जो बोलदा कि मेरे आणे तीकर मेरे पर विश्वास करणे रे अलावा मै तुसी पर होर कुसकी खास हुकम मनणे रा बोझ नी पाणा।
2	26	जिन्हा लोक्कां ने दुष्ट पर जीत हासिल करणी ते जिन्हा ने मेरे हुकमां जो मनदे रैह्णा, मै तिन्हा लोक्कां जो देशां पर राज करणे रा हक दैणा।
2	27	जिय्यां मेरे पिता ने मेरे जो हक दित्तेया, तिय्यां ही मै भी तिन्हा लोक्कां जो राज करणे रा हक दैणा। तिन्हेरा राज तिस लोहे सांइ पक्का होणा जे टुटदा नी, ते तिन्हेरे दुश्मण ने मिट्टी रे टुट्टे रे भांडे सांइ होई जाणे।
2	28	मै तिन्हा जो तिन्हेरी जीत दिखाणे तांइ भ्याग्गे रा सितारा भी दैणा।
2	29	जे सुनणा चाए, से ध्यान कने सुणे कि पवित्रात्मा कलीसिया कने क्‍या बोलदा।”
3	1	तिनिये मेरे जो बोल्लेया, “सरदिस शहर रे कलीसिया रे स्वर्गदूत जो ए चिठ्ठी लिख्ख, मै अपणे सज्जे हत्थ बिच सत्त तारेयां जो थाम्मि करी रख्खे रा है, ते मै ही तिन्हा सत्त दियां रे धुपदान रे बिच-मझाट्टे घुमदा-फिरदा। मै तुसां जो ए बोलदा, मै तेरे कम्मां जो जाणदा। दिखणे बिच ता तू मेरा भरोस्सेमंद विश्वासी लगदा पर अवे तू मेरे कहे मुताबिक नी चलदा।
3	2	मै जाणदा कि इक्क विश्वासी होणे रे तौर पर तुसी री जिन्दगी रा स्तर तिस जगह पर नी है जे परमेश्‍वर ने ठैहराए रा है, इधेरे तांइ चुकन्ने होई जाओ ते अपणी आत्मिक निंद्दर का उठी हो, ते अपणी मसीही खुबियां जो तिन्हेरे मुकणे का पैल्ले फिरी नौए जदेया करी लेयो जे तुसी बिच हल्ले भी हिन। मै जाणदा कि तेरी घटी बड़ी जादा है किजोकी परमेश्‍वर तेरे कम्मां का खुश नी हिन।
3	3	तिन्हा शिक्षां जो याद करो जे तुसी ने लम्बे समय पैल्ले सुणी ते मन्नी थी। जे गल्लां तुसी जो सिखाई गे थी, तिन्हेरे मुताबिक चलो, अपणी लापरवाही का तौबा करो। जे अगर तुसी अपणी लापरवाही का बाज नी आए, तां मै कुसकी चोर सांइ चाणचक्के ही आणा, ते तुसी जो तिस बेल्ले रा पता भी नी चलणा जां मै अचानक ही तुसी जो सजा दैणे तांइ आई जाणा।
3	4	पर सरदिस शहर बिच तुसी लोक्कां बिच किच्‍छ इदेय लोक भी हिन जे पाप कने भिट्टे नी होए रे हिन। तिन्हा ने मेरे कने चिट्टे कपड़े पाई करी चलणा, किजोकी से लोक इसेरे काबिल हिन।
3	5	जिन्हा लोक्कां ने दुष्ट पर जीत हासिल करणी, तिन्हा जो मै इसी तरिक्के कने चिट्टे कपड़े पुआणे। मै तिस कताब का तिन्हा लोक्कां रे नां नी कटणे जिस कताब बिच से नां लिख्खे गे रे हिन जिन्हा जो हमेशा री जिन्दगी मिलणी। मै अपणे पिता ते परमेश्‍वर, ते सारे स्वर्गदूतां रे सामणे ए एलान करणा कि से लोक मेरे हिन।
3	6	जे सुनणा चाए, से ध्यान कने सुणे कि पवित्रात्मा कलीसिया कने क्‍या बोलदा।”
3	7	तिनिये मेरे जो बोल्लेया, “फिलदिलफिया शहर रे कलीसिया रे स्वर्गदूत जो ए चिठ्ठी लिख्ख, मै ही से पवित्र ते सच्चाई है, जिस का से चाब्बी है जे दाऊद राज्जे का थी। जां मै चाब्बी लेई करी दुआर खोलदा, तां तिसजो कोई भी बंद नी करी सकदा, ते जां मै चाब्बी लेई करी कोई दुआर बंद करदा, तां कोई तिसजो खोल्ली नी सकदा। मै तेरे जो ए बोलदा,
3	8	मै तेरे कम्मां जो जाणदा, सुण, मै जाणदा कि तेरे का बड़ी घट ताकत है, पर तू फिरी भी मेरी गल्लां रे मुताबिक चलेया, ते तू मेरे पर विश्वास करणे का कदी नी मुकरेया। इधेरे तांइ मै तेरे तांइ इक्क दुआर जदेया खोल्ली दित्ते रा है जिस जो कोई भी बंद नी करी सकदा।
3	9	सुणो, तुसी बिच मझाटे किच्‍छ शैतान रे गुट रे मणु हिन जे यहुदी होणे रा दावा ता करदे पर से हकिकत बिच यहुदी नी हिन ते से झुठ बोल्लेया करदे हिन। मै तिन्हा लोक्कां जो तुसी रे पैरां पर पैणे तांइ मजबूर करी दैणा ते तिन्हा ने जाणी लैणा कि मै तुसी कने प्यार करदा।
3	10	इधेरे तांइ तुसी ने सबर कने जुल्मां जो सैह्णे रा मेरा हुकम मन्नेया। तिस वजह कने, मै तुसी जो परिक्षा रे समय बिच बचाणा। ए परिक्षा रा समय दुनिया रे हर इन्सान री जिन्दगी बिच आणा।
3	11	इधेरे तांइ, तुसी जो मेरे पर मजबूती कने विश्वास करदे होए सबर कने जुल्म सहणा जारी रखणा चाएदा, ताकी कोई तुसी जो तुसी रा ईनाम पाणे का ना रोक्की सके।
3	12	जिन्हा लोक्कां ने दुष्ट पर जीत हासिल करणी, तिन्हा लोक्कां ने परमेश्‍वर रे मन्दिर रे खम्भे सांइ होणा जिन्हेरी मै अराधना करदा, ते तिन्हा जो से जगह भी छडणी नी पैणी। ए दिखाणे तांइ कि से लोक मेरे हिन मै तिन्हा पर परमेश्‍वर रा नां ते परमेश्‍वर रे शहर यरुशलेम रा नां री छाप लाणी। तिस शहर ने परमेश्‍वर रे पास्से स्वर्ग का उतरणा। मै तिन्हा पर इक्क नौए नां री छाप लाणी।
3	13	जे सुनणा चाए, से ध्यान कने सुणे कि पवित्रात्मा कलीसिया कने क्‍या बोलदा।”
3	14	तिनिये मेरे जो फिरी बोल्लेया, “लोदीकिया रे शहर रे कलीसिया रे स्वर्गदूत जो ए चिठ्ठी लिख्ख, मै आमीन है, किजोकी मै भरोस्सेमंद है, ते मै इस गल्ल जो साबित करदा कि परमेश्‍वर सच है। जे किच्‍छ भी परमेश्‍वर ने बणाए रा है मै तिसेरा जरिया है। मै तुसी जो ए बोलदा,
3	15	मै तेरे कम्मां जो जाणदा। तू तिस पाणी सांइ है जे ना ता ठंडा है, ते ना ही गर्म है। खरा हुन्दा कि जे अगर तू मेरे कहे मुताबिक चले ता पुरे तरिक्के कने चले, या ता बिल्कुल भी ना चले।
3	16	किजोकी मेरे पर तेरा विश्वास कोस्से पाणी जदेया है, इधेरे तांइ मै तेरे जो ठुकराई दिंदा।
3	17	तेरे जो लगदा कि तू बड़ा अमीर है किजोकी तेरे का अपणी जरूरत री हर इक्क चीज है, पर तू ए नी जाणदा कि तू बड़ा अभाग्गा है। किजोकी सच्चाई ए है कि तू गरीब है, तेरे पाणे तांइ कपड़े नी हिन ते तू अन्ना है।
3	18	इधेरे तांइ मै तेरे जो सलाह दिंदा कि तू मेरे का सोन्ना खरीदी ले ताकी तू हकिकत बिच अमीर बणी जाए। तू मेरे का चिट्टे कपड़े भी खरीदी ले ताकी तू लोक्कां सामणे नंगे होणे री कने शर्मसार होणे का बची जाए। तेरे जो अपणी अख्खां बिच पाणे तांइ किच्‍छ दवाई भी खरीदी लैणी चाएदी ताकी तू दिख्खी सके।
3	19	किजोकी मै जिस कने प्यार करदा, तिसजो सुधारदा भी, ते जिस जो औलाद सांइ मनदा, तिसजो कोड़े भी लादां ताकी से पाप रे कम्म करणा छड्डी दे।
3	20	सुण, मै कुसकी मणु सांइ है जे तुसी रे दुआर पर खड़ी करी खोलणे तांइ खटखटाया करदा हो। जे अगर कोई मेरी अवाज सुणी करी दुआर खोल्ली दे, तां मै अंदर जाई करी तिस कने रोट्टी खाणी।
3	21	जिन्हा लोक्कां ने दुष्ट पर जीत हासिल करणी, तिन्हा जो मै अपणे कने सिंहासन पर बैठाणा, जिय्यां मै भी दुष्ट जो हराई करी अपणे पिता कने तिन्हेरे सिंहासन पर बेई गेया।
3	22	जे सुनणा चाए, से ध्यान कने सुणे कि पवित्रात्मा कलीसिया कने क्‍या बोलदा।”
4	1	इन्हा गल्लां का बाद मै दिख्खेया की, स्वर्ग रा दुआर खुल्ले रा थिया ते तित्ते कोई थिया जे मेरे कने गल्ल करेया करदा थिया, ते ए से ही जिस जो मै पैल्ले भी सुणेया थिया, ते जिसेरी अवाज तुरही सांइ सुणिंदी थी। तिनिये मेरे जो बोल्लेया, इत्ते ऊपर आई जा, मै तिज्जो से दिखाणा जिसेरा आणे वाले बेल्ले बिच होणा पक्का है।
4	2	ते फिरी मै झट्ट ही पवित्रात्मा रे काबू बिच आई गेया, ते मै स्वर्ग बिच इक्क सिहांसन दिख्खेया, ते तिस सिहांसन पर कोई बैठ्ठे रा थिया।
4	3	जे सिहांसन पर बैठ्ठे रा थिया से दिखणे बिच यशब ते माणिक्य रे किमती मणियां सांइ थिया। तिस सिहांसन रे चारो पास्से इक्क मेघ-धनुष थिया, ते से दिखणे बिच मरकत मणी सांइ थिया।
4	4	तिस सिंहासन रे चौं पास्से होर चौबी सिंहासन थिये जिन्हा पर चौबी बुजुर्ग लोक बैठ्ठे रे थिये तिन्हा ने चिट्टा कपड़ा ते अपणे सिर पर सोन्ने रा मुकूट पाए रा थिया।
4	5	तिस सिंहासन बिच का बिजली चमकेया करदी थी ते बड़ी गर्जनां निकलेया करदी थी, अते सिंहासन रे सामणे अग्ग री सत्त मशाल्लां बलेया करदी थीे, ए परमेश्‍वर री सत्त आत्‍मा हिन।
4	6	तिस सिहांसन रे सामणे शीशे सांइ इक्क साफ ते समुंद्र जिन्ना चौड़ा मैदान थिया, से सिंहासन तिस जगह रे बिल्कुल बिच मझाटे थिया ते मै तिसेरे चारो पास्से चार जिऊंदी प्राणियां जो दिख्खेया।
4	7	तिन्हा चार जिऊंदी प्राणियां बिच का पैल्ली प्राणी शेर सांइ थी, अते दुज्जे जिऊंदी प्राणी बैल सांइ थिया, तिज्जी जिऊंदी प्राणी मणु सांइ थिया, अते चौथे जिऊंदी प्राणी रा मुँह उड़दे इल्लण सांइ थिया।
4	8	इन्हा चारो जिऊंदी प्राणियां रे छै-छै पँख थिये, तिन्हेरे चौं पास्से, ते अन्दर भी आख्खियां ही आख्खियां थी, ते रात-दिन बगैर अराम कित्ते रे ए बोलदे रैह्‍न्दे थिये, कि सबका जादा ताकतवर परमेश्‍वर पवित्र, पवित्र, पवित्र है।
4	9-10	हर जिऊंदी प्राणी तिन्हा जो महीमा, आदरमान, ते धनवाद देया करदे थिये जे सिहांसन पर बैठ्ठे रे हिन। से हमेशा-हमेशा तांइ जिन्दे हिन। ते जां भी से इय्यां करदे थिये, तां चोब्बि बुजुर्ग लोक परमेश्‍वर रे सामणे पेई करी तिन्हेरी अराधना करदे थिये। से ए बोल्ली करी तिन्हेरे सामणे अपणे मुकूट उतारी करी बोलदे,
4	11	हे असां रे परमेश्‍वर, “तुसी अराधना रे काबिल हिन। तुसी आदरमान रे काबिल हिन। तुसी ताकतवर हिन किजोकी तुसी ने सब किच्‍छ बणाया। ए तुसी री मर्जी थी इधेरे तांइ तुसी ने से सब किच्‍छ बणाया ते तिन्हेरे अवे वजूद है।”
5	1	फिरी मै दिख्खेया कि जे सिंहासन पर बैठे रा थिया, तिन्हेरे सज्जे हत्थ बिच इक्क कताब थी, तिस पर दोन्नों पास्से लिखित्ते रा थिया, अते से सत्त मौहर लगाई करी बंद कित्ते री थी।
5	2	फिरी मै इक्क ताकतवर स्वर्गदूत जो दिख्खेया, जे ऊच्ची अवाज बिच ए एलान करेया करदा थिया कि इस कताब जो खोलणे अते इसेरी सत्त मौहरे तोड़ने रे लायक कुण है?
5	3	पर स्वर्ग बिच या धरती बिच या पताल बिच कोई भी इदेया नी थिया जे इस कताब जो खोलणे अते तिस बिच लिख्खे री गल्ल जो पढ़ने रे लायक हो।
5	4	अते मै बड़े बुरे जोरे-जोरे रोणा लग्गेया, किजोकी तिस कताब रे खोलणे, या तिस बिच लिख्खे री गल्ल जो पढ़ने लायक कोई नी मिल्लेया।
5	5	तां तिन्हा बुजुर्ग लोक्कां बिच का इक्क ने मेरे जो बोल्लेया, मत रोआं, दिख्ख, से शेर, यहुदा रे ‍खानदान रा ताकतवर राज्जा, दाऊद राज्जे रे वंशज ने शैतान जो हराई दित्ते रा! इधेरे तांइ से इस कताब री मौहर जो खोलणे ते तिस बिच लिख्खे री गल्ल जो पढ़णे रे काबिल है।
5	6	तां मै तिस सिहांसन रे सामणे ते तिन्हा चार जिऊंदी प्राणियां ते चोब्बि बुजुर्गां रे बिच मझाटे इक्क उरणू जो खड़ित्ते रे दिख्खेया। तिस उरणू पर कुर्बानी रे निशान थिये। तिसेरे सत्त सींग अते सत्त आख्खियां थी, ए परमेश्‍वर री सत्त आत्‍मा हिन, जिन्हा जो पूरी धरती बिच भेज्जेया गेया थिया।
5	7	फिरी परमेश्‍वर रा उरणू अग्गे आया ते जे सिंहासन पर बैठे रा थिया, तिसेरे सज्जे हत्थ का से कताब लेई लित्ती।
5	8	जां तिसने कताब लेई लित्ती तां से चारो प्राणी अते चौबी बुजुर्ग लोक तिस उरणू रे सामणे झुकी गे, अते हर इक्क बुजुर्ग रे हत्थां बिच वीणा ते धूप कने भरित्ते रे सोन्ने रे बणे रे डोंगे थिये, जे परमेश्‍वर री सेवा करणे वाले पवित्र मणुआं री प्रार्थना जो दर्शांदा थिया।
5	9	से इक्क नौआ गाणा गाणे लगे, “तू इस कताब री मौहरे खोलणे रे तिस बिच लिख्खे री गल्लां जो पढ़णे रे लायक है, किजोकी तू मारेया गेया थिया ते तैं अपणे खून कने हर इक्क कुल, देश, भाषा, ते लोक्कां जो परमेश्‍वर तांइ खरीदी लित्तेया।”
5	10	तू तिन्हा जो इदेय मणुआं बिच बदली दित्ता जिन्हा पर परमेश्‍वर राज करदे, ते तिन्हा जो पुरोत्त बणाई दित्ता जे परमेश्‍वर री सेवा करदे, ते तिन्हा लोक्कां ने धरती पर राज करणा।
5	11	जां मै फिरी दिख्खेया, तां मै चाणचक्के ही लख्खों-लख्खों स्वर्गदूतां री अवाज सुणी, तिन्हेरी कोई गिनती नी होई सकदी थी। से सारे राज्जे रे सिहांसन, तिन्हा चार जिऊंदी प्राणियां, ते चोब्बि बुजुर्गां रे चारो पास्से खड़ित्ते रे थिये।
5	12	अते से ऊँची अवाज बिच गाया करदे थिये, “से उरणू जे कुर्बान कित्तेया गेया थिया, से महिमा रे लायक है। तिन्हेरा हक बड़ा उच्चा है। तिन्हेरा ज्ञान बड़ा गहरा है। से बड़े जादा ताकतवर ते अमीर हिन। असी तिन्हेरी इज्जत करण, असी तिन्हेरा आदरमान करण, असी तिन्हेरी स्तुती करण।”
5	13	फिरी मै स्वर्ग, धरती, पताल ते समुंद्र बिच परमेश्‍वर री बणाए री हर इक्क चीज जो ए बोलदे सुणेया, “आओ असी तिन्हेरी अराधना करण जे सिहांसन पर बैठ्ठे रे हिन। असी उरणू री स्तुती करण। आओ असी हमेशा तिन्हेरी इज्जत ते आदरमान करण, किजोकी से सारेया का जादा ताकतवर हिन।”
5	14	अते चारो जिऊंदे प्राणियां ने आमीन बोल्लेया, अते बुजुर्ग लोक्कां ने झुकी करी तिन्हेरी अराधना कित्ती।
6	1	जां मै दिख्खेया कि “उरणू” ने उन्हा सत्त मौहरां बिच का इक्क जो खोल्लेया, तां मै उन्हा चार प्राणियां बिच का इक्क जो बद्दल री गर्जन जदेई अवाज बिच ए बोलदे सुणेया, जा!
6	2	मै दिख्खेया कि मेरे सामणे इक्क चिट्टा घोड़ा थिया ते घोड़े रे सवार ने तीर-कमाण लित्ते रा थिया तिस जो जीत रा मुकुट दित्तेया गेया अते से स्वर्ग का इय्यां निकलेया जिय्यां तिनिये पैल्ले का ही जीत हासिल करी लित्ते री है, ते अवे फिरी जितणे वाला है।
6	3	जां तिस “उरणू” ने दूज्जी मौहर खोल्ली तां मै दूज्जे प्राणी जो ए बोलदे सुणेया, जा!
6	4	ते फिरी इक्क लाल घोड़ा तिस जगह का निकलेया जित्ते से सिंहासन थिया। परमेश्‍वर रे तिस घोड़े रे सवार जो धरती पर रैह्णे वाले लोक्कां बिच लड़ाई कराणे री ताकत दित्ते री थी, ताकी से लोक इक्क-दुए जो लड़ाईयां बिच मारी रखण। इस मकसद तांइ परमेश्‍वर ने तिस घोड़े रे सवार जो इक्क बड्डी तलवार भी दित्ते री थी।
6	5	अते जां “उरणू” ने तिज्जी मौहर खोली, तां मै तिज्जे प्राणी जो ए बोलदे सुणेया, जा! अते मै इक्क काले घोड़े जो निकलदे दिख्खेया ते तिसेरे सवार रे हात्थे इक्क तरकड़ी थी।
6	6	अते मै तिन्हा चारो प्राणी रे बिच का मन्नो इक्क अवाज जो ए बोलदे सुणेया, “इक्क धियाड़ी री मजुरी रे इक्क किल्लो गेहूँ, ते दीनार रा इक्क किल्लो जौ, पर तेल, अंगूर रे रस जो नुक्सान मत पुजांदे।”
6	7	अते जां उरणू ने चौथी मौहर खोली तां मै चौथे प्राणी जो ए बोलदे सुणेया, जा
6	8	अते मै दिख्खेया कि इक्क हल्के पिले रंग रा घोड़ा दिख्खेया, अते तिसेरे सवार रा नां मौत थिया, अते पताल तिसेरे पिच्छे-पिच्छे चलेया करदा थिया तिन्हा जो धरती पर रैह्णे वाले लोक्कां रे इक्क-चौथाई गिनती जो मारी रखणे रा हक मिल्ले रा थिया। तिन्हा ने लोक्कां जो तलवारां कने मारेया, तिन्हा ने लोक्कां जो भुखमरी कने मारी रख्खेया, तिन्हा ने बुरी-बुरी बिमारियां कने तिन्हा जो मारेया, तिन्हा ने जंगली जानवरा रे जरिये तिन्हा जो मारेया।
6	9	अते जां “उरणू” ने पंजवी मौहर खोली, मै तिस वेदी रे थल्ले तिन्हा लोक्कां री आत्मां दिख्खी जिन्हा जो इधेरे तांइ मारी दित्तेया गेया थिया किजोकी से परमेश्‍वर रे वचन तांइ ते तिस संदेश तांइ भरोस्सेमंद बणी करी रे थिये जिस जो तिन्हा ने मन्नेया थिया।
6	10	से जोरे सणे हक्क देई करी बोल्लेया करदे थिये, हे पवित्र अते सच्चे प्रभु, तुसी किजो धरती पर रैह्णे वाले पाप्पी लोक्कां जो सजा दैणे बिच इन्ना इंतजार करेया करदे हिन? असी छंदे करदे कि तुसी तिन्हा लोक्कां रे बर्ताव तांइ बदला लेयो जिन्हा ने असां रा खून करी रख्खेया।
6	11	तां तिन्हा बिच का हर इक्क जणे जो चिट्टे कपड़े दित्ते गे ते तिन्हा जो थोड़ी देर होर इंतजार करणे तांइ बोल्लेया गेया। मसीह री सेवा बिच तिन्हेरे होर भी संगी सेवादार हल्ले भी थिये जिन्हेरा मारेयां जाणा जरूरी थिया। तिन्हा जो ता तांइ करणा जरूरी थिया, जां तांइ ए सब किच्‍छ पुरे तरिक्के कने मुकी नी जाए।
6	12	तां मै दिख्खेया कि तिस “उरणू” ने छठमी मौहर खोल्ली दित्ती, ते तित्ते बड़ा बड्डा भुकम्प होया। सुरज बिल्कुल घणे काले कम्बल सांइ काला होई गेया, ते चाँद रा रंग खून सांइ लाल होई गेया।
6	13	तारे आसमान का धरती पर इय्यां पेई गे कि जिय्यां कच्चा फल बड़ी तेज हवा चलणे री वजह कने बुट्टे का छुड़की पैंदा।
6	14	आसमान इय्यां गायब होई गेया जिय्यां कुसकी कागज जो मोड़ी दित्ते रा हो ते सारे पहाड़ ते टाप्पु अपणी जगह का हटी गे।
6	15	इसेरे नतिज्जे रे तौर पर धरती रे सारे लोक्कां जो ते राज्जेयां जो, प्रधान, सेनापती, अमीर मणू, ताकतवर मणू, हर इक्क दास, ते हर इक्क अजाद मणू, पहाड़ा री खो बिच, ते फाट्टियां पर लुकी गे।
6	16	ते पहाड़ां अते फाट्टियां जो बोलणा लगे, असां पर आई पेयो, अते असां जो तिन्हेरी नजर का जे सिंहासन पर बैठ्ठे रे हिन, अते “उरणू” रे गुस्से का लुकाई लेयो।
6	17	किजोकी से दिन आई गे रा है जां परमेश्‍वर ते “उरणू” ने सारे मणुआं जो तिन्हेरे पाप्पां तांइ सजा दैणी, ते कुसकी ने भी इस सजा जो सही नी सकणा।	WRONG ALIGNMENT
7	1-2	इसेरे बाद मै चार स्वर्गदूतां जो धरती रे चार कूणेयां पर खड़ित्ते रे दिख्खेया। तिन्हा जो परमेश्‍वर का ए हक मिल्ले रा थिया कि चाए धरती हो या समुंद्र, से महामारी कने धरती रे लोक्कां रा नुक्सान करे। तिन्हा ने धरती रे चारो कूणेयां का हवा जो बंद करी दित्तेया, ताकी धरती पर, जंगला बिच ते समुंद्र पर कोई हवा ना चली सके। ते फिरी मै पुर्व दिशा बिच इक्क होर स्वर्गदूत जो दिख्खेया। तिसजो हमेशा-हमेशा तीकर जीणे वाले परमेश्‍वर का इक्क मौहर मिल्ले री थी। तिस स्वर्गदूत ने बाकी रे चार स्वर्गदूतां जो जोर कने हक्क लाई करी ए बोल्लेया,
7	3	जां तांइ असां अपणे परमेश्‍वर रे भक्तां रे मत्थै पर मौहर नी लगाई दिंदे, तां तांइ धरती, समुन्द्र अते बूट्टेयां जो नुक्सान मत पूजांदे।
7	4	जां स्वर्गदूत निशानी लाई चुके, तां मै कुसकी री अवाज सुणी कि, जिन्हा लोक्कां पर परमेश्‍वर री निशानी लग्गे री है, से गिनती बिच इक्क लाख्ख चुरताली हजार हिन। ए लोक इस्राएल देश री बारा जातियां रे हिन।
7	5	तिन्हा स्वर्गदूतां ने यहुदा रे बारा हजार गोत्रियां पर निशानी लाइ, रुबेन रे बारा हजार गोत्रियां पर निशानी लाइ
7	6	अशेर रे बारा हजार गोत्रियां पर निशानी लाइ, नप्ताली रे बारा हजार गोत्रियां पर निशानी लाइ, मनश्शिह रे बारा हजार गोत्रियां पर निशानी लाइ,
7	7	शमौन रे बारा हजार गोत्रियां पर निशानी लाइ, लेवी रे बारा हजार गोत्रियां पर निशानी लाइ, इस्साकार रे बारा हजार गोत्रियां पर निशानी लाइ,
7	8	जबूलून रे बारा हजार गोत्रियां पर निशानी लाइ, यूसुफ रे बारा हजार गोत्रियां पर निशानी लाइ, ते बिन्यामीन रे बारा हजार गोत्रियां पर निशानी लाइ।
7	9	इसेरे बाद मै दिख्खेया की, हर इक्क जाती, कुल, देश, भाषा, ते लोक्कां री भीड़, जिस जो कोई गिणी नी सकदा थिया चिट्टे कपड़े पाये रे, अते अपणे हत्थां बिच खजूर री डालियां लेई करी सिंहासन अते उरणू रे सामणे खड़ित्ते री थी,
7	10	अते बड्डी ऊच्ची अवाज बिच हक्कां लांदी बोल्लेया करदी थी, सिंहासन पर बैठ्ठे रे असां रे परमेश्‍वर री स्तुती हो, ते “उरणू” री भी महिमा हो! तुसां रे जरिये ही छुटकारा मिलदा।
7	11	अते से सारे स्वर्गदूत तिस सिंहासन, ते तिन्हा चार प्राणिया, ते चोब्बि बुजुर्गां रे चारो पास्से खड़ित्ते रे थिये। से सारे झुकी करी परमेश्‍वर री अराधना करी के बोलणा लग्गे,
7	12	असी ए एलान करदे कि असां रे परमेश्‍वर महान, ताकतवर, महामहीम, ते समझदार हिन। आओ असी तिन्हेरी स्तुती ते महिमा हमेशा-हमेशा तीकर करदे रैह्‍ण, आमीन।
7	13	इसेरे बाद बुजुर्ग लोक ं बिच का इक्क ने मेरे जो पुच्छेया, तू इन्हा लोक्कां जो जाणदा जिन्हा ने चिट्टे चोग्गे पाए रे हिन? तू जाणदा कि ए लोक कुते का आए रे हिन?
7	14	मै तिसजो जवाब दित्तेया, हे मेरे स्वामी, मै ता नी जाणदा तुसी ही जाणदे। तिसने मेरे जो बोल्लेया, ए लोक जिन्हा ने चिट्टे कपड़े पाए रे हिन, ए से ही लोक हिन जे तिस बड़े भारी मुसिबतां ते जुल्मां रे समय रे दौरान मरी गे थिये। ए से लोक हिन जिन्हा ने अप्पु जो “उरणू” री कुर्बानी रे जरिये सुच्चा कित्तेया।
7	15	इसी वजह कने ए परमेश्‍वर रे सिंहासन रे सामणे खड़ित्ते रे हिन, अते परमेश्‍वर रे मन्दिर बिच रात-दिन तिन्हेरी सेवा करदे, अते जे सिंहासन पर बैठ्ठे रे हिन, तिन्हा ने हमेशा तिन्हा लोक्कां कने रैह्णा ते तिन्हेरी रक्षा करणी।
7	16	तिन्हा फिरी कदी भूखे प्यासे नी होणा, तिन्हा ने फिर कदी सूरज कने नी फुकीणा, ते ना ही तिन्हा कड़ाके री धूप बिच तपिणा।
7	17	किजोकी उरणू जे सिंहासन रे मझाटे है, तिन्हा ने तिन्हा लोक्कां री इदेइ रखवाली करणी जिय्यां कोई पुहाल अपणी भेड्डां री करदा। परमेश्‍वर ने तिन्हा लोक्कां जो से ताजा पाणी पुआणे तांइ अपणे कने लेई करी जाणा जिस कने जिन्दगी मिलदी, ते परमेश्‍वर ने तिन्हा लोक्कां री अख्खां का सारे आँसु पुंजी दैणे।
8	1	जां “उरणू” ने सतमी मौहर खोली, तां स्वर्ग बिच आद्दे घंटे तांइ सन्नाटा छाई गेया।
8	2	ते मै सत्तां स्वर्गदूतां जो जे परमेश्‍वर रे मुहागर रेह्न्दे हिन, दिख्खेया, ते तिन्हा जो सत्त तुरहियां दित्ती गई।
8	3	तित्ते का इक्क होर स्वर्गदूत आया ते से वेदी रे सामणे खड़ी गेया। तिस स्वर्गदूत रे हत्थ बिच धूप जलाणे तांइ इक्क सोन्ने रा डोंगा थिया। तिसजो लोक्कां री प्रार्थना कने फुकणे तांइ होर भी धूप दित्तेया गेया। तिनिये तिन्हा प्रार्थनां जो धूप कने तिस वेदी रे अग्गे फुक्केया जे परमेश्‍वर रे सिंहासन रे सामणे थिया।
8	4	जां तिनिये इय्यां कित्ता, तां तिस धूप रा धुआं, स्वर्गदूतां रे हत्थों परमेश्‍वर रे लोक्कां री प्रार्थनां कने उप्पर पास्से तिन्हेरे सामणे गेया
8	5	ते स्वर्गदूत ने धूपदान लेई करी तिस बिच वेदी रे भखदे कोले भरे, ते धरती बिच पाई दित्ते, ते बिजली चमकणा लगी ते गर्जनां होई।
8	6	तां से सत्तों स्वर्गदूत जिन्हेरे का से सत्त तुरहियां थी, फूंकणे तांइ तयार होई गे।
8	7	पैल्ले स्वर्गदूत ने तुरही बजाई, ते खून कने मिल्ले रे ओले ते अग्ग धरती पर पे। ते इसेरा नतिज्जा ए होया कि धरती रा इक्क तिहाई फूक्की गेया, ते सब हरा घा भी फुक्की गेया।
8	8	ते दूज्जे स्वर्गदूत ने तुरही बजाई, ते कोई बड्डे फुकिंदे पहाड़ जदेई दिसणे वाली चीज समुंद्र बिच पेई गयी। इसेरे नतिज्जे रे तौर पर समुंद्र रा इक्क तिहाई हिस्सा खून बणी गेया
8	9	ते समुंद्र बिच रैह्णे वाले इक्क तिहाई जानवरां री जान चली गयी, ते इसेरी वजह कने समुंद्र रे इक्क तिहाई जहाज भी बर्बाद होई गे।
8	10	ते तिज्जे स्वर्गदूत ने तुरही बजाई, ते इक्क बड्डा तारा जे मशाल सांइ बलेया करदा थिया, स्वर्ग का टूट्टेया, इसेरे नतिज्जे रे तौर पर नदियां रे इक्क तिहाई हिस्से पर, ते पाणी रे स्त्रोतां पर आई पेया।
8	11	तिस तारे रा नां नागदौना है। इसेरे नतिज्जे रे तौर पर जित्ते से तारा पेया थिया, तित्ते रा सारा पाणी कौड़ा होई गेया, ते पाणी रे कौड़े होई जाणे री वजह कने तित्ते मते लोक मरी गे।
8	12	ते चौथे स्वर्गदूत ने तुरही फूक्की, अते सूरज रा इक्क तिहाई, चाँद तिहाई ते तारेयां रे इक्क तिहाई हिस्से कने किच्‍छ बड़े जोरे टकराया ते तिन्हेरा बड़ा जादा नुक्सान होया, इसेरे नतिज्जे रे तौर पर सूरज दिन रे इक्क-तिहाई समय तीकर नी चमकेया, ते चाँद ते तारे रात्ती रे इक्क-तिहाई समय तीकर नी चमके।
8	13	अते मै आसमान बिच इक्क उकाब जो उड़दे होए दिख्खेया, ते जोरे कने ए बोलदे होए सुणेया, कि जां तिन्हा त्रै स्वर्गदूतां ने अपणी तुरहियां बजाणी, तां दुनिया बिच रैह्णे वाले लोक्कां पर बड़ी भारी मुसिबतां आणी, जे तुरहियां तिन्हा जो दित्ती गे री हिन, से बड़ी जादा ड्रोणी हिन। ते तिसेरी वजह कने धरती रे लोक्कां पर हाय, हाय, हाय।
9	1	अते जां पंजमे स्वर्गदूत ने तुरही बजाई, तां मै आसमान का धरती पर तारा पैंदा दिख्खेया, अते तिसजो पताल री चाब्बी दित्ती गे री थी, जिसेरा कोई अंत नी है।
9	2	तिसने पताल जो खोलेया, अते कुंण्ड बिच का भट्टी सांइ धुआँ निकलेया, अते कुंण्ड रे धुएं कने सूरज अते हवा न्याहरी होई गई।
9	3	अते तिस धुएं बिच का धरती पर टिड्डियां निकली, अते तिन्हा जो धरती रे बिच्छु सांइ लोक्कां जो कटणे री ताकत दित्ती गे री थी।
9	4-5	ते जिय्यां कुसकी भी मणु जो बिच्छु रे कटणे कने पीड़ हुंदी, इन्हा टिड्डेयां जो तिन्हा लोक्कां जो जिन्हा रे मत्थे पर परमेश्‍वर री मौहर नी लग्गे री थी, तैसी ही पीड़ दैणे रा हक दित्तेया गेया थिया। पर तिन्हा जो कुसकी, बुट्टे, पौधे या घा जो नुक्सान दैणे रा हक नी मिल्ले रा थिया।
9	6	तिन्हा दिनां बिच लोक्कां ने मरणे रे तरिक्के तोपणे, पर तिन्हा ने मरी नी सकणा। तिन्हा ने मरणा ता चाह्‍णा, पर मरी नी पाणा।
9	7	से टिड्डियां लड़ाई करणे तांइ तयार कित्ते रे घोड़े जैसी थियां, अते तिन्हेरे सरां पर मन्नो सुन्ने रे मुकुट थिये, ते तिन्हेरे मुँह मणुआं सांइ थिये।
9	8	ते तिन्हेरे बाल जनानियां सांइ ते दंद शेर सांइ थिये।
9	9	तिन्हा ने अपणी छात्ती पर लोहे रा कवच पाए रा होणा। जां से उड़ेया करदे थिये, तां तिन्हा ने इदेइ अवाज कित्ती जदेइ मते सारे घोड़ेयां वाले रथ लड़ाई तांइ निकलदे।
9	10	तिन्हेरी चुमट बिच्छुआं सांइ थी। तिन्हेरी चुमट पर डंक होणे री वजह कने से पँज महिन्ने तीकर लोक्कां जो पीड़ां देई सकदे थिये।
9	11	तिन्हा जो अपणे काबू बिच चलाणे वाला इक्क राज्जा है। ओ शैतान रा से दूत है जे पताल जो खोलदा। इब्रानी भाषा बिच तिसेरा नां अबद्दोन है, ते युनानी भाषा बिच तिसेरा नां अपुल्लयोन है, जिसेरा मतलब है, “तबाह करणे वाला।”
9	12	पैल्ली मुसीबत बित्ती गई, दिख्खो अवे इन्हेरे बाद दो मुसीबत होर होणे वाली हिन।
9	13	इसका बाद छठमे स्वर्गदूत ने अपणी तुरही बजाई। जां तिनिये अपणी तुरही बजाई तां मै सोन्ने री वेदी रे चारो कुणे का अवाज सुणी कि परमेश्‍वर रे सामणे धुप बाली जाए।
9	14	ते तिस अवाज ने तिस छठमे स्वर्गदूत जो, जिस का से तुरही थी, ए बोल्लेया कि तिन्हा चार दूत जो खोल्ली दे जे बड्डी नदी फरात रे कन्ने बन्ने रे हिन।।
9	15	इधेरे तांइ शैतान रे से चार दूत कठिये। से पैल्ले का ही तयार थिये ते तिन्हा जो इस वेल्ले, दिन, महिन्ने ते साल रा इंतजार करणे तांइ बोल्लेया गेया थिया, ते अवे से समय आई गे रा थिया। तिन्हा ने मणुआं रा इक्क-तिहाई हिस्सा मारी रखणा।
9	16	तिन्हा ने कठी करी इक्क बड़ी बड्डी घुड़सवार मणुआं री फौज कठेरी, जिन्हेरी गिनती बीज करोड़ थी।
9	17	मेरे जो इस दर्शन बिच घोड़े अते तिन्हेरे इदेय सवार दिस्से, जिन्हेरी झिलमे आग्ग, अते धुम्रकान्त, ते गन्धक सांइ थी, अते तिन्हा घोड़ेयां रे सिर शेर रे सिरां सांइ थिये, अते तिन्हेरे मूंहा का आग्ग, अते धुआं ते गन्धक निकलदा थिया।
9	18	इन्हा तिन्नो महामरियां, मतलब आग्ग, धुआं अते गन्धक जे तिन्हेरे मुँह का निकलदी थी, मणुआं री इक्क तिहाई मारी दित्ती गई
9	19	किजोकी उन्हा घोड़ेयां री ताकत तिन्हेरे मुँह, अते तिन्हेरी चूमटां बिच थी, इधेरे तांइ तिन्हेरी चुमटां किड़ेयां सांइ थी, अते तिन्हा चुमटां रे सिर भी थिये, अते इन्हा कने ही से पीड़ां दिंदे थिये।
9	20	बाकी मणुआं ने जे उन्हा बिमारियां कने नी मरे थिये, अपणे हत्थां रे कम्मां का तौबा नी कित्ती, कि दुष्टात्मा, अते सुन्ने चाँदी अते पीतल, अते पत्थरां, ते काठ री मूर्तां री पूजा ना करण, जे ना दिखी, ना सुणी, ना चली सकदी हिन।
9	21	ते जे खून, टोना, व्यभिचार, चोरियां, उन्हा ने कित्ती थी, तिन्हा का तौबा नी कित्ती।
10	1	फिरी मै इक्क होर तकड़े स्वर्गदूत जो बद्दलां कने घिरे रे ते स्वर्ग का उतरदे दिख्खेया, तिसेरे सर रे चारो पास्से मेघधनुष थिया, अते तिसेरा मुँह सूरज सांइ अते तिसेरे पैर अग्ग रे खम्भे सांइ थिये।
10	2	ते तिसेरे हत्थां हल्की जदेयी खुले री कताब थी, तिसने अपणा सज्जा पैर समुन्द्र बिच, अते खब्बा पैर किनारे पर रख्खेया।
10	3	ते तिनिये इन्नी जादा जोरे कने हाक्क मारी, जिय्यां शेर गर्जदा। जां तिसने लैर मारी तां गर्जन री सत्त अवाज्जां सुणित्ती।
10	4	अते जां सत्तों गर्जनां री अवाज्जां सुणित्ती, तां मै लिखणे तांइ तयार थिया, पर मै स्वर्ग का ए अवाज सुणी, कि तू जे गल्लां गर्जनां री तिन्हा सत्त अवाज्जां बिच सुणी, तिन्हा जो राज़ रख्ख, ते तिन्हा जो मत लिख्ख।
10	5	ते जिस स्वर्गदूत जो मै समुन्द्र अते धरती पर खड़ा दिख्खेया थिया, तिसने अपणा सज्जा हत्थ स्वर्ग पास्से चुक्केया,
10	6	तिनिये परमेश्‍वर जे हमेशा-हमेशा जिन्दे, ते जिन्हा ने आसमान, धरती, समुंद्र ते जे किच्‍छ तिस बिच है, तिन्हा सारी चिज्जां बणाई, तिन्हा रे नां कने कसम खाइ करी बोल्लेया, अवे सब किच्‍छ पुरा होई जाणा।
10	7	पर जां सतमे स्वर्गदूत ने अपणी तुरही बजाणी, तां परमेश्‍वर ने अपणा रहस्यमयी मकसद पुरा करणा, जे तिन्हा ने अपणे भविष्यद्वक्ता कने बोल्लेया थिया।
10	8	तां फिरी मै तिस अवाज जो सुणेया जिस जो मै पैल्ले भी स्वर्ग का सुणेया थिया, तिस अवाज ने मेरे जो बोल्लेया, “जा, तिस खुले री कताब जो तिस स्वर्गदूत रे हत्थ का लेई ले जे समुंद्र रे किनारे पर खड़ित्ते रा है।”
10	9-10	इसेरा स्वाद शहद सांइ ता है, पर बाद बिच इसेरे कौड़केपन री वजह कने पेट्टा पीड़ लगणी। तां मै तिस स्वर्गदूत रे हत्थां का से छोटी कताब लेई लित्ती ते मै तिसजो खाई गेया। ते से खाणे बिच ता शहद सांइ स्वाद लग्गी, पर जां मै तिसजो निगली लेया, तां तिसेरे कौड़केपन कने मेरे पेट्टा पीड़ होई।
10	11	तां मेरे जो ए बोल्लेया गेया, कि तिज्जो बड़े मणूआं, अते गैर यहुदियां रे मणूआं, अते भाषा, ते राज्जेयां पर, फिरी भविष्यवाणी करणी पैणी।
11	1	तां फिरी मेरे जो नप्पणे तांइ इक्क गज दित्तेया गेया ते फिरी परमेश्‍वर ने बोल्लेया, उठ्ठ, ते परमेश्‍वर रे मन्दिर, वेदी ते तिन्हा लोक्कां रा नाप ले जे तित्ते अराधना करेया करदे हिन।
11	2	ते परमेश्‍वर रे मन्दिर रे बाहर रा अंगण छड्डी दे, तिसजो मत नाप, किजोकी से गैर यहुदियां जो दित्तेया गे रा है जे परमेश्‍वर जो नी जाणदे, ते तिन्हा ने पवित्र शहर जो बताली महीन्ने तांइ रौदंणा।
11	3	अते मै अपणे दो गवाह जो भेजणा, कि से टाट ओढ़ी करी इक्क हजार दो सौ साठ्ठ रोज्जां तांइ भविष्यवाणी करण।
11	4	ए से ही जैतून रे दो बुट्टे अते दो मशाल्लां हिन, जे धरती रे प्रभु रे सामणे खड़े रैह्‍न्दे।
11	5	ते जे कोई तिन्हा जो नुक्सान पुजाणा चाह्‍ंगा, तां तिन्हेरे मुँह का अग्ग निकली करी तिन्हेरे दुश्मणा जो राख करी दिंदी, ते जे कोई तिन्हा जो नुक्सान दैणा चाह्‍ंदा, तां से पक्के तौर पर इसी तरिक्के कने मारी दित्तेया जाणा।
11	6	इन्हा जो हक है, कि आसमान जो बंद करण, कि तिन्हेरी भविष्यवाणी रे दिनां बिच बरखा ना हो, अते तिन्हा जो पाणी पर हक है, कि तिसजो खून बिच बदली देण, ते जां चाह्‍ण तां धरती पर हर तरिक्के री मुसीबत लेई आण।
11	7	जां से दो गवाह अपणी गवाइ देई बैह्णा, तां तिस ड्रोणे जानवर ने जिनिये पताल बिच का निकलणा, तिस कने लड़ी करी तिन्हा का जीत्ती जाणा ते तिन्हा जो मारी रखणा।
11	8	तिन्हा गवाइ दैणे वाले मणुआं रे मरणे का बाद, तिन्हा दोन्नां री लाश बड्डे शहर यरूशलेम री गली बिच इय्यां ही पेई री छड्डी दित्ती गइ, जिस शहर बिच मसीह यीशु जो सुली पर चढाया गेया थिया। तिस शहर जो सदोम ते मिस्र देश री बराबरी बिच मन्नेया जांदा।
11	9	ते सब कुल, देश, भाषा, ते लोक्कां ने तिन्हेरी लाशां जो साड्डे त्रै रोज तांइ दिखदे रैह्णा, अते तिन्हेरी लासां जो कबर बिच रखणे नी दैणा।
11	10	धरती बिच रैह्णे वालेयां ने तिन्हेरे मरणे कने खुश अते मग्न होई जाणा, अते तिन्हा इक्क दूज्जे जो भेंटा भेजणी, किजोकी इन्हा दोनां भविष्यद्वक्ता ने धरती बिच रैह्णे वालेयां जो तंग कित्तेया थिया।
11	11	पर साड्डे त्रै रोजां बाद परमेश्‍वर रे पास्से का जिन्दगी री सांस ने तिन्हा पर पैठी जाणा, अते तिन्हा अपणे पैरा रे भरे खड़े होई जाणा अते तिन्हा जो दिखणे वालेयां जो बड़ा डर होई गेया
11	12	तां तिन्हा जो स्वर्ग का इक्क बड़ी बड्डी अवाज सुणित्ती, कि इत्ते ऊपर आओ, ए सुणी करी से बद्दल पर बेई करी अपणे बैरियां जो दिखदे-दिखदे स्वर्ग बिच चढ़ी गे।
11	13	फिरी तिस बेल्ले यरूशलेम शहर बिच इक्क बड़ा बड्डा हिलण होया, ते शहर दसमां हिस्सा छुड़की पेया, ते तिस हिलण कने सत्त हजार मणु मरी गे, ते बाकी बचे रे डरी गे, ते तिन्हा ने परमेश्‍वर री महिमा कित्ती जे स्वर्ग बिच हिन।
11	14	ए दुज्जी मुसीबत रा अंत थिया। तिज्जी मुसीबत अवे तौले आणे वाली है।
11	15	जां सत्तमें स्वर्गदूत ने तुरही बजाई, तां फिरी मै स्वर्ग का इस बारे बड्डी जादा अवाज्जां सुणी, “असां रे परमेश्‍वर ते तिन्हेरे चुणे रे छुटकारा दैणे वाले मसीह जो ही धरती पर राज करणे रा हक है, ते परमेश्‍वर ने हमेशा-हमेशा तीकर राज करणा।
11	16	चौब्बि बुजुर्ग लोक, जे परमेश्‍वर रे सामणे अपणे-अपणे सिंहासन पर बैठे रे थिये, मुँह रे भारे पेई करी परमेश्‍वर री अराधना करी करी के,
11	17	ए बोलणा लगे, कि हे सबका ताकतवर प्रभु परमेश्‍वर, जे हिन, ते जे हमेशा का थिये, असी तुसी रा शुकर करदे, कि तुसी ने अपणी बड़ी बड्डी ताकत जो इस्तेमाल करी के अवे धरती पर राज करणा शुरू करी दित्ते रा है।
11	18	ते जे लोक तुसी बिच विश्वास नी करदे, तिन्हा ने बड़ा गुस्सा कित्तेया, पर अवे से समय आई गे रा है कि तुसी अपणा गुस्सा दिखाओ, ते से बेल्ला आई चुके रा है कि तुसी मुर्देयां रा भी हिसाब-किताब करो। से समय आई गे रा कि तुसी रे सेवादार, भविष्यद्वक्तां ते सारे लोक्कां जो ईनाम दित्तेया जाए, हर इक्क जणे जो, जिन्हा जो तुसी बिच श्रद्वा है से चाए छोट्टे हो या बड्डे। से वक्त आई गे रा है कि तिन्हा सारेयां जो बर्बाद करी दित्तेया जाए, जे धरती जो बर्बाद करदे।
11	19	ते परमेश्‍वर रा मन्दिर जे स्वर्ग बिच है, तिसजो खोल्लेया गेया, अते तिन्हेरे मन्दिर बिच तिन्हेरी वाचा रा सन्दूक दिस्सेया, अते बिजलियां रे कड़कणे ते अवाजां ते गड़गड़ाहट अते हिलण होये अते बड्डे बड्डे ओले पे।”
12	1	फिरी आसमान बिच इक्क बड्डी निशानी नजर आई, मतलब इक्क जनानी जिनिये सूरज जो ओढ़े रा थिया, ते चाँद तिसेरे पैरा थल्ले थिया, ते सिर पर बारह तारेया रा मुकुट थिया।
12	2	से दुपराणी होई, ते लैरा मारदी थी, किजोकी जमणे री पीड़ तिसजो होया करदी थी, अते से बच्चा जमणे री पीड़ बिच थी
12	3	ते इक्क होर निशानी आसमान बिच दिस्सि, अते दिखो, इक्क बड़ा बड्डा लाल अजगर थिया जे शैतान है, जिसेरे सत्त सिर अते दस्स सिंग थिये, ते सिरां पर सत्त राज मुकुट थिये।
12	4	तिसेरी चूमट ने आसमान रे तारेयां री इक्क तिहाई जो खिच्ची करी धरती बिच पाई दित्तेया, अते से अजगर तिस जनानी रे सामणे खड़ी गेया कि जिय्यां ही से बच्चे जो जन्म दे, तां से तिस बच्चे जो खाई जाए।
12	5	ते तिसने इक्क मुन्डा जम्मेया जे लोहे रे राजदंड लित्ते रे, सब जातीया पर राज करणे जो थिया, ते तिसेरा बच्चा चाणचक्के ही परमेश्‍वर का, अते तिन्हेरे सिंहासन का चुक्की करी पूजाई दित्तेया।
12	6	से जनानी बियाबान बिच इक्क इदेइ जगह पास्से नह्सि गयी जे परमेश्‍वर ने तिसेरे रैह्णे तांइ तयार कित्तेया थिया, जित्ते बारा सौ साठ्ठ दिनां तांइ तिस जनानी रा ध्यान रख्खेया जाणा।
12	7	फिरी स्वर्ग बिच लड़ाई होई, मीकाईल अते तिसेरे स्वर्गदूत अजगर कने लड़ने तांइ निकले, ते अजगर अते तिसेरे दूत तिस कने लड़े।
12	8	फिरी स्वर्ग बिच लड़ाई होई, मीकाईल अते तिसेरे स्वर्गदूत अजगर कने लड़ने तांइ निकले, ते अजगर अते तिसेरे दूत तिस कने लड़े।
12	9	ते इक्क होर निशानी आसमान बिच दिस्सि, अते दिखो, इक्क बड़ा बड्डा लाल अजगर थिया जे शैतान है, जिसेरे सत्त सिर अते दस्स सिंग थिये, ते सिरां पर सत्त राज मुकुट थिये।
12	10	अवे असां रे परमेश्‍वर ने अपणे लोक्कां जो बचाणा! अवे तिन्हा ने अपणी ताकत रा इस्तेमाल करणा ते दुनिया पर राज करणा! अवे तिन्हेरे मसीह ने दुनिया पर अपणा हक रा एलान करणा। किजोकी अवे शैतान असां रे परमेश्‍वर रे सामणे असां रे संगी विश्वासियां पर दिन-रात इल्जाम लाणे तांइ नी खड़ी सकदा। तिसजो स्वर्ग का बाहर सुट्टी दित्ते गे रा है।
12	11	ते तिस “उरणू रे बच्चे” रे खून री वजह कने, अते अपणी गवाई रे वचन री वजह कने, तिस पर जयवन्त होये, अते तिन्हा ने अपणे प्राणां जो प्यारे नी जाणी के, इत्ते तक की मौत भी सहन करी लित्ती।
12	12	इस वजह कने, खुश हो कि तुसी इत्ते स्वर्ग बिच रैह्‍न्दे। पर तुसी धरती ते समुंद्र पर रैह्णे वाले लोक्कां री हालत पर तरस आंदा किजोकी शैतान अवे तुसी थल्ले तुसी का आई गे रा है। से बड़े जादा गुस्से बिच है किजोकी से जाणदा कि तिसेरा अंत बड़े तौले आणे वाला है।
12	13	तिसेरी चूमट ने आसमान रे तारेयां री इक्क तिहाई जो खिच्ची करी धरती बिच पाई दित्तेया, अते से अजगर तिस जनानी रे सामणे खड़ी गेया कि जिय्यां ही से बच्चे जो जन्म दे, तां से तिस बच्चे जो खाई जाए।
12	14	पर तिस जनानी जो इल्लण रे दो पंख दित्ते गे, कि से तिस अजगर का बचणे तांइ उड़ी करी बियाबान बिच तिस जगह बिच पूजी जाये, जित्ते से इक्क समय, अते बेल्ले यां, अते आद्दे समय तीकर तिसेरा ध्यान रख्खेया जाये।
12	15	फिरी आसमान बिच इक्क बड्डी निशानी नजर आई, मतलब इक्क जनानी जिनिये सूरज जो ओढ़े रा थिया, ते चाँद तिसेरे पैरा थल्ले थिया, ते सिर पर बारह तारेया रा मुकुट थिया।
12	16	तिस अजगर ने तिस जनानी जो रुढ़ाणे तांइ अपणे मुँह का दरिया जदेइ इक्क बाढ़ री उल्टि कित्ती।
12	17	तां तिस अजगर ते तिसेरे दूत जो धरती पर सुट्टी दित्तेया गेया। से अजगर ओ ही है जिस जो पैल्ले-पैल्ले सप्प भी बोल्लेया गेया थिया, जिसेरा नां शैतान या परमेश्‍वर रे लोक्कां पर इल्जाम लाणे वाला भी है। ए से ही है जे दुनिया रे लोक्कां जो भटकाया करदा है।
13	1	तां मै इक्क बड़े ड्रोणे जानवर जो समुंद्र बिच का निकलदे दिख्खेया। तिसेरे दस सींग ते सत्त सिर थिये, तिसेरे हर इक्क सिर पर इक्क मुकूट थिया, ते तिसेरे हर इक्क सिर इक्क इदेया नां लिख्खे रा थिया जे परमेश्‍वर तांइ बेजती है।
13	2	जे ड्रोणा जानवर मै दिख्खेया थिया, से चित्ते सांइ थिया, अते तिसेरे पैर रीख सांइ थिये, अते मुँह शेर सांइ, अते उस अजगर ने अपणी ताकत, ते अपणा सिंहासन, अते अपणा हक, तिस ड्रोणे जो देई दित्तेया।
13	3	ते मै तिसेरे सिरां बिच का इक्क पर इदेया भारी जख्म दिख्खेया, मन्नो से मरणे वाला हो, फिरी तिसेरा जानलेवा जख्म ठीक होई गेया, ते धरती रे मणु तिस ड्रोणे जानवर रे पिच्छे-पिच्छे हैरान होई करी चली पे।
13	4-5	ते तिन्हा ने अजगर री पूजा कित्ती, किजोकी तिसने जानवर जो अपणा हक देई दित्तेया थिया, अते ए बोल्ली करी ड्रोणे जानवर री अराधना कित्ती, कि इस जानवर रे बराबर कुण है? कुण तिस जानवर कने लड़ी सकदा? परमेश्‍वर ने तिसजो अपणी बताली महिन्ने तांइ बोलणे ते तिन्हेरी बेजती करणे री अनुमती दित्ती।
13	6	तिस ड्रोणे जानवर ने परमेश्‍वर री बेजती करणा शुरू करी दित्ती, कि तिसने तिन्हेरे नां अते तिन्हेरे तम्बु मतलब स्वर्ग बिच रैह्णे वालेयां रे खिलाफ बोल्ले।
13	7	तिस ड्रोणे जानवर जो ए हक दित्तेया गेया, कि पवित्र मणुआं कने लड़े, ते तिन्हा जो हराई दे, अते तिसजो हर इक्क जाती, कुल, देश, ते भाषा पर हक दित्तेया गेया।
13	8	धरती रे सारे मणुआं ने तिसेरी अराधना कित्ते री है। जिन्हा लोक्कां रे नां तिस जिन्दगी री कताब बिच दुनिया जो बनाणे रे पैल्ले लिख्खे गे रे हिन, सिर्फ तिन्हा ने ही तिस ड्रोणे जानवर री अराधना नी कित्ती। से जिन्दगी री किताब, तिस “उरणू” री कताब है जिस जो कुर्बान कित्तेया गेया थिया।
13	9	जे सुनणा चाए, से ध्यान कने सुणे।
13	10	जिन्हेरे भाग्य बिच कैद बिच पैणा है, तिन्हा ने कैद होणा ही होणा, जिन्हेरा तलवार कने मरणा तय है, तिन्हा ने तलवार कने मरणा ही मरणा। इधेरे तांइ पवित्र मणुआं रा सारी मुसिबतां जो सहन करणा ते सबर कने विश्वास बिच बणी रैह्णा जरूरी है।
13	11	फिरी मै इक्क ड्रोणे जानवर जो धरती का निकलदे दिख्खेया, तिस “उरणू” सांइ दो सींग थिये, ते से अजगर सांइ बोलदा थिया।
13	12	अते ए उस पैल्ले ड्रोणे जानवर रा सारा हक इस्तेमाल करदा। धरती ते तिस बिच रैह्णे वालेयां का उस पैल्ले जानवर रा जानलेवा जख्म ठीक होई गेया थिया, तिसेरी अराधना करांदा थिया।
13	13	से दुआ ड्रोणा जानवर बड्डी-बड्डी चिन्ह-चमत्कार दिखांदा थिया, इत्ते तक कि मणुआं रे सामणे स्वर्ग का धरती बिच अग्ग बरसाई दिंदा थिया।
13	14	तिन्हा चिन्ह-चमत्कारां री वजह कने जिन्हा जो उस ड्रोणे जानवर रे सामणे दिखाणे रा हक तिसजो दित्तेया गेया थिया, से धरती बिच रैह्णे वाले लोक्कां जो इस तरिक्के कने भटकान्दा थिया, कि धरती रैह्णे वालेयां जो बोलदा थिया, कि जिस जानवर री तलवार लगी री थी, से जी गेया, तिसेरी मूर्ती बणाओ।
13	15	तिसजो उस जानवर री मूर्ती बिच जान पाणे रा हक दित्तेया गेया, कि जानवर मूर्ती बोलणे लगी पे, अते जितणे मणु उस जानवर री मूर्ती री पूजा नी करगे, तिन्हा जो मारी देण।
13	16	तिसने छोटे, बड्डे, अमीर, कंगाल, आजाद, भक्त सबणी रे सज्जे हत्थ या तिन्हेरे मात्थे पर इक्क-इक्क छाप कराई दित्ती।
13	17	कि तिस जो छड्डी जिस पर छाप मतलब उस जानवर रा नां, या तिसेरे नां रा अंक हो, अते कोई लेन देन ना करी सके।
13	18	ज्ञान इस्सी बिच है, जिस जो समझ हो, से इस जानवर रा अंक जोड़ी लेंन, किजोकी मणु रा अंक है, ते तिसेरा अंक छै सौ छियाह्ठ है।
14	1	फिरी मै दिख्खेया, ते दिखो, से “उरणू रा बच्चा” सिय्योन पहाड़ पर खड़ितेरा है ते तिसेरे कने इक्क लख चुरताली हजार जणे हिन जिन्हेरे मात्थे पर तिसेरा अते तिन्हेरे पिता रा नां लिख्खे रा है।
14	2	ते स्वर्ग का मेरे जो इक्क इदेयी अवाज सुणिती, जे झरने ते बड़ी गर्जन री अवाज सांइ अवाज थी, अते जे अवाज मै सुणी, से इदेयी थी, कि मन्नो वीणा बजाणे वाला वीणा बजाया करदे हो।
14	3	से सिंहासन रे सामणे अते चारो प्राणी अते बुजुर्ग लोक रे सामणे मन्नो इक्क नौआ गाणा गाया करदे थिये, ते उन्हा इक्क लाख चुरताली हजार जणेया जो छड्डी करी जिन्हा जो परमेश्‍वर ने धरती पर रैह्णे वाले लोक्कां बिच का छुड़ाइ लित्तेया थिया कोई से गाणा नी सीखी सकदा थिया।
14	4	ए से है, जे जनानियां कने व्यभिचार नी कित्तेया, पर कुँआरे हिन। तिन्हा ने तिस उरणू जो छड्डी करी कदी कुसकी होरसी री अराधना नी कित्ती। जित्ते कुथकी से “उरणू रा बच्चा” जांदा, से लोक भी तिसेरे पिच्छे ही जांदे। ए लोक से हिन जिन्हा जो धरती पर रैह्णे वाले लोक्कां बिच का छुड़ाया गेया। जिय्यां लोक परमेश्‍वर जो अपणी पैल्ली फसल चढांदे, तिय्यां ही तिन्हा ने भी परमेश्‍वर ते तिस “उरणू” जो चढावा चढाया।
14	5	ते तिन्हा ने कदी भी झुठ नी बोल्लेया, से बेकसुर लोक हिन।
14	6	फिरी मै इक्क होर स्वर्गदूत जो आसमान बिच उड़दे दिख्खेया जिस का धरती बिच रैह्णे वाले इक्क कुल, देश, भाषा, ते लोक्कां जो सुनाणे तांइ हमेशा शुभ संदेश थिया।
14	7	तिसने बड़ी जोर कने बोल्लेया, “परमेश्‍वर का डरो, ते तिन्हेरी महिमा करो, किजोकी दुनिया रे लोक्कां रा हिसाब-किताब करणे रा समय आई गे रा है, अते तिसेरी अराधना करो, जिस ने आसमान ते जमीन, समुन्द्र, पाणी रे स्रोत बणाये रे हिन।”
14	8	फिरी इसेरे बाद इक्क होर दूज्जा स्वर्गदूत बोलदा आया, कि अवे बर्बाद होई गेया, से बड्डा बेबिलोन शहर अवे बर्बाद होई गेया। बेबिलोन शहर ने अपणे व्यभिचार रे कम्मां कने सारी दुनिया रे देशां जो भ्रष्ट करी दित्तेया। ए इदेया थिया तिसने सारेयां जो शराब पुआई, ते अवे तिसेरी वजह कने परमेश्‍वर ने तिन्हा सारेयां जो सजा दैणी।
14	9-10	फिरी इसेरे बाद इक्क होर तिजा स्वर्गदूत ए बोलदे आया, कि जे कोई तिस ड्रोणे जानवर ते तिसेरी अराधना करगा, अते अपणे मात्थे या अपणे हत्थां पर तिसेरी छाप लिंगा तां तिसजो परमेश्‍वर का बड़ी भारी सजा मिलणी। ए इदेया होणा कि जिय्यां तिन्हा ने निरा दाखरस पी लित्ते रा हो जे परमेश्‍वर रे गुस्से जो दर्शांदा हो। परमेश्‍वर ने फुकिंदे गंधरस कने इन्हा लोक्कां जो स्वर्गदूतां ते “उरणू” रे सामणे तकलीफ दुआणी।
14	11	तिन्हेरी पीड़ा रा धुआं, हमेशा तांइ उठदा रैह्णा, ते जे तिस जानवर अते तिसेरी मूर्ती री अराधना करदे हिन, अते जे तिसेरे नां ही छापी लिंदे हिन, तिन्हा जो रात दिन चैन नी मिलणा।
14	12	इधेरे तांइ जरूरी है कि पवित्र मणु सबर कने तिस मुसिबतां जो सहन करदे रैह्‍ण। तिन्हा ने से करणा जिसेरा हुकम परमेश्‍वर रा दित्ते रा हो, ते से मसीह यीशु पर विश्वास करणा ना छड्डे।
14	13	फिरी मै स्वर्ग का ए अवाज सुणी, “इन्हा गल्लां जो लिख्खी ले, अब्बे का लेई करी से लोक धन्न हिन जे परमेश्‍वर बिच विश्वास करदे होए ही मरे। फिरी पवित्रात्मा ने इस गल्ल जो ए बोल्ली करी पक्का कित्तेया, ए सच है। से धन्न हिन किजोकी तिन्हा ने अवे अपणी मेहनत रे कम्म का अराम करणा, तिन्हा जो तिन्हेरे कित्ते रे कम्मां तांइ ईनाम दित्तेया जाणा।”
14	14	तां फिरी मै दिख्खेया, “इक्क साफ बद्दल है, अते तिस बदल बिच मणु रे पुत्तर जदेया कोई बैठ्ठे रा है, जिसेरे सिर पर सोन्ने रा मुकुट ते हत्थां बिच तेज दराट्टी है।”
14	15	फिरी इक्क होर स्वर्गदूत ने परमेश्‍वर रे मन्दिर बिच का निकली करी, तिस कने जे बद्दल बिच बैठ्ठे रा है, बड़े जोर कने बोल्लेया, कि अपणी दराट्टी लाई करी कटाई करो, किजोकी बाड्डी रा बेल्ला आई गे रा है, किजोकी धरती री खेती पकी गे री है।
14	16	इधेरे तांइ, तिनिये तिस दराट्टी जो हवा बिच हिलाया जिस जो तिनिये पकड़े रा थिया। दुनिया री फसल जो तिसने ही कट्टेया थिया।
14	17	फिरी इक्क होर स्वर्गदूत परमेश्‍वर रे मन्दिर बिच का निकलेया, जे स्वर्ग बिच है, अते तिसका भी चोखी दराट्टी थी,
14	18	फिरी इक्क होर स्वर्गदूत जिस का अग्ग पर हक थिया, वेदी बिच का निकलेया, ते जिस का तेज दराट्टी थी, तिसजो जोरे सणे बोल्लेया, अपणी तेज दराट्टी लाई करी धरती रे अंगूर रे रस्स रे गुच्छे बड्डी ले, किजोकी तिसेरा अंगूर रा रस्स पकी गे रा है।
14	19-20	ते उस स्वर्गदूत ने धरती पर अपणी दराट्टी लाई, ते धरती री अंगूर री बेल का फल कट्टी करी, अपणे परमेश्‍वर रे गुस्से रे बड्डे रस्स रे कुंड बिच पाई दित्तेया, ते शहर रे बाहर उस कुंड बिच अंगूर रौंदे गे, अते रस्स कुंड बिच का इतणा खून निकलेया कि घोड़ेयां री लगामां तक पूज्जेया, ते त्रै सौ किलोमीटर तीकर रूढी गेया।
15	1	ए सब किच्‍छ मुकी जाणे रे बाद, मै आसमान बिच इक्क होर निशानी दिख्खी जे बड़ी अनौखी ते ड्रोणी भी थी। तित्ते सत्त स्वर्गदूत थिये जे अप्पु कने सत्त अलग किस्मे री मुसिबतां लेई करी आए रे थिये। से मुसिबतां आखिरी मुसिबतां होणी, तिन्हेरे बाद परमेश्‍वर रा गुस्सा शांत होई जाणा।
15	2	तां मै किच्‍छ दिख्खेया, जे समुंद्र जदेया थिया जे शीशे सांइ चमकेया करदा थिया ते से अग्ग कने मिल्ले रा थिया। मै तिन्हा लोक्कां जो भी दिख्खेया जे शैतान का हारे नी थिये। तिन्हा ने शैतान ते तिसेरी मूर्ती री अराधना नी कित्ती थी, ते तिन्हा ने शैतान रे नां री छाप भी नी लित्ती थी। से लोक तिस समुंद्र रे किनारे पर से वीणा अपणे हत्थां बिच लेई करी खड़ित्ते रे थिये जे परमेश्‍वर ने तिन्हा जो दित्ते थिये।
15	3	से परमेश्‍वर रे दास मूसा रा गीत ते “उरणू” रा गीत गाई-गाई करी बोलदे थिये, हे सर्वशक्तिमान प्रभु-परमेश्‍वर, तुसी रे कम्म महान ते अनौखे हिन हे जुग-जुग रे राज्जे, तेरी चाल ठीक ते सच्ची है।
15	4	हे प्रभू, कुण तेरे का नी डरगा ते तेरे नां री महिमा नी करगा? किजोकी सिर्फ तु ही पवित्र है सारी जातीयां आई तेरे सामणे प्रणाम करगी, किजोकी तेरे इंसाफ रे कम्म सामणे आई गे रे हिन।
15	5	इसका बाद मै ए दिख्खेया कि स्वर्ग बिच मन्दिर खुले रा थिया जे तम्बु सांइ थिया।
15	6	ते से सत्तों स्वर्गदूत जिन्हेरे का सत्तों मुसीबतां थी, मलमल रे साफ ते चमकदार कपड़े पाए ते छाती पर सोन्ने री पट्टियां बन्नी करी परमेश्‍वर रे मन्दिर का निकले।
15	7	ते से सत्त स्वर्गदूत जिन्हा का से आखिरी सत्त मुसिबतां थी, से तिस मन्दिर का बाहर आए। तिन्हा ने चमकिल्ले चिट्टे कपड़े पाए रे थिये ते तिन्हा ने अपणी छात्ती पर सोन्ने री पट्टी बन्ने री थी। तां तिन्हा चार प्राणियां ने तिन्हा स्वर्गदूतां जो हमेशा-हमेशा तीकर रैह्णे वाले परमेश्‍वर रे पास्से का इक्क सोन्ने रा डोंगा दित्तेया जे खतरनाक सजा कने भरे रा थिया।
15	8	से परमेश्‍वर रा मन्दिर तिन्हेरी महिमा ते ताकत रे धुएं कने भरे रा थिया। जां तांइ तिन्हा स्वर्गदूतां जो सौंप्पे री मुसिबतां ना मुकी जाण, तां तांइ कोई भी मणु तिस मन्दिर रे अंदर नी जाई सकदा।
16	1	तिसका बाद मै परमेश्‍वर रे मन्दिर बिच कुसकी जो बड्डे अवाज बिच तिन्हा सत्तां स्वर्गदूतां जो ए बोलदे सुणेया, जाओ परमेश्‍वर रे सत्तों गुस्से रे कटोरेयां जो पृथ्वी पराल्ले उंधेरी देयो।
16	2	अते पैल्ले स्वर्गदूत ने जाई करी पर कटोरा प्रथ्वी पराल्ले उधेरी दित्तेया, तां तिन्हा मणुआं पर जिन्हा पर तिस जानवर री छाप थी ते जे मूर्ती री पूजा करदे थिये इक्क किस्म रा बड़ा दर्दनाक फोड़ा निकलेया।
16	3	दुए स्वर्गदूत ने अपणा कटोरा समुन्दर पराल्ले उन्धेरी दित्तेया ते से मरे रे लोक्का रे खून सांइ होई गेया ते समुद्र बिच रा हर इक्क जिन्दा जानवर मरी गेया।
16	4	त्रिये स्वर्गदूत ने अपणा कटोरा दरेया ते पाणी रे सोत्तेयां पर उन्धेरी दित्तेया ते से खून बणी गेया।
16	5	तां मै पाणी रे स्वर्गदूत जो परमेश्‍वर जो ए बोलदे सुणेया, हे पवित्र परमेश्‍वर जे हिन, जे था, तु सारेयां रा सच्चा हिसाब करदा, ते तुसी ने सही हिसाब-किताब कित्तेया।
16	6	किजोकी तिन्हा ने परमेश्‍वर रे लोक्कां ते भविष्यद्वक्तां रा खून बहाया थिया ते तुसी ने तिन्हा जो खून पुआया किजोकी से इसी जोग्गे हिन।
16	7	फिरी मै वेदी का ए शब्द सुणेया, हाँ हे सर्वशक्तिमान परमेश्‍वर तुसी रे फैसले ठीक ते सच्चे हिन।
16	8	चौथे स्वर्गदूत ने अपणा कटोरा सुरज पर उन्धेरी दित्तेया ते तिसजो मणुआं जो अग्ग कने फुकी दैणे रा हक्क दित्तेया गेया।
16	9	लोक बड़ी गरमी कने फुकी गे ते परमेश्‍वर रे नां री बुराई कित्ती जिन्हा जो इन्हा मुसीबतां पर हक्क है, पर तिन्हेरी महिमा करणे तांइ मन नी लाया। पर तिन्हा ने फिरी भी अपणे पाप्पां का तौबा नी कित्ती ते परमेश्‍वर री अराधना नी कित्ती।
16	10	पजंमे स्वर्गदूत ने अपणा कटोरा तिस ड्रोणे जानवर रे सिहांसन पर उन्धेरी दित्तेया ते तिसेरे राज पर न्याहरा छाई गेया। लोक अपणे दर्द री वजह कने अपणी जिब्ब चबाणा लगे।
16	11	ते अपणे फोड़ेयां ते दर्द री वजह कने स्वर्ग रे परमेश्‍वर री बुराई कित्ती पर अपणे-अपणे कम्मां का तौबा नी कित्ती।
16	12	छेम्मे स्वर्गदूत ने पर कटोरा फरात नदी पर उन्धेरी दित्तेया ते तिसेरा पाणी सुकी गेया ताकी पुर्व दिशा रे राज्जे ते तिसेरे सिपाईयां तांइ रस्ता तयार हो जाए।
16	13	तिसेरे बाद मै तिस अजगर रे मुँह का ते तिस ड्रोणे जानवर रे मुँह का ते तिस झुठ्ठे भविष्यद्वक्ता रे मुँह का त्रै दुष्टात्मां जो मेढकां रे रुप बिच निकलदे दिख्खेया।
16	14	ए चमत्कार दिखाणे वाली दुष्टात्मा हिन जे सारी धरती रे राज्जेयां का निकली करी इस तांइ जांदी कि तिन्हा जो सर्वशक्तिमान परमेश्‍वर रे तिस बड्डे लडाई रे दिन तांइ कठ्ठा करण। ए से ही दिन है जां परमेश्‍वर ने तिन्हा जो मुकाई करी अपणे लोक्कां जो बचाणा।
16	15-16	ते दुष्टात्मां ते सारे राज्जे ते तिन्हेरे सिपाई इब्रानी भाषा बिच हरमीगिद्दोन नां री जगह बिच कठ्ठे होए। इधेरे तांइ मसीह यीशु ने बोल्लेया, “ए गल्ल सुणो, मेरे आणे रा दिन कुसकी चोर रे आणे सांइ चाणचक्के ही होणा। धन्न है से मणु जे मेरे आणे रे समय पर अपणे कपड़े तयार रख्खी करी जागदा रे। तां तिन्हा ने नंगे नी रैह्णा ते तिन्हा जो शर्मिंदा होणे तांइ किच्‍छ नी रैह्णा ते आए से फिरी लोक्कां बिच भी चली जाण।”
16	17	सतमे स्वर्गदूत ने अपणा कटोरा हवा पराल्ले उन्धेरी दित्तेया ते स्वर्ग बिच का परमेश्‍वर रे मन्दिर का तिन्हेरे सिहांसन बिच का ए बड्डी अवाज सुणित्ती, सब किच्‍छ होई गेया।
16	18	फिरी बिजली चमकी ते अवाज ते गर्जन होई ते इक्क इदेया बड्डा भूकपं आया की जां रा मणु पैदा होया तां का इदेया बड्डा भुकंप कदी नी होया, इस कने तिस बड्डे शहर रे त्रै टोट्टे होई गे ते जाती-जाती रे शहर पैइ गे ते बड्डे बाबेल जो परमेश्‍वर रे इत्ते याद कित्तेया गेया की से अपणे गुस्से री मदिरा तिसजो पिलाए।
16	19	इस कने तिस बड्डे शहर बेबिलोन रे त्रै टोट्टे होई गे, ते जाती-जाती रे शहर पैइ गे ते बड्डे बेबिलोन शहर जो परमेश्‍वर रे इत्ते याद कित्तेया गेया की से अपणे गुस्से री मदिरा तिसजो पिलाए।
16	20	तिस बेल्ले समुंद्र रे सारे टाप्पु चाणचक्के ही गुम्म होई गे, ते कोई पहाड़ नी रे थिये।
16	21	स्वर्ग का तैत्ती किलो रे औले पे ते इस तांइ ताकी ए मुसीबत बड़ी भारी थी लोक्कां ने औलेयां री मुसीबत री वजह कने परमेश्‍वर री बुराई कित्ती।
17	1	जिन्हा सत्त स्वर्गदूतां का से सत्त कटोरे थिये, तिन्हा बिच का इक्क ने आई करि मेरे जो बोल्लेया, इत्ते आ, मै तेरे जो दिखांदा कि परमेश्‍वर ने तिस बड्डी वैश्या जो सजा किय्यां दैणी जे तिस जगह बिच बैठ्ठी री है जित्ते मती सारी नदियां हिन।
17	2	जिसेरे कन्ने धरती रे सारे राज्जेयां ने व्यभीचार कित्तेया ते तिनिये धरती रे लोक्कां जो अपणी अनैतिकता री शराब कने मतवाल्ला करी दित्ते रा है।
17	3	तां पवित्रात्मा री मदद कने स्वर्गदूत मेरे जो बियाबान बिच लेइ गेया, ते मै इक्क जनानी जो लाल रंग रे ड्रोणे जानवर री सवारी करदे दिख्खेया। तिसेरे सत्त सिर ते दस सींग थिये। तिसेरे पुरे शरीर पर इदेय नां लिखित्ते रे थिये जिस कने परमेश्‍वर री बेजती हुंदी हो।
17	4	तिस जनानी ने बैंगणी ते लाल रंग रे कपड़े पाए रे थिये। तिनिये अपणे शरीर जो सोन्ने रे गहणे, किमती मोत्तियां, ते रतनां कने सजाए रा थिया। तिसेरे सज्जे हत्थ बिच सोन्ने रा गलास थिया जिस बिच शराब थी, जे तिसेरे गलत कम्मां ते तिसेरे घटिया अश्लिलता रे कम्मां जो दर्शांदी थी।
17	5	तिसेरे मात्थे पर इक्क इदेया नां लिखित्ते रा थिया जिसेरा इक्क गुप्त मतलब लिखित्ते रा थिया, “बेबिलोन, महान शहर, सारे व्यभिचारियां री माँ, ते पुरी दुनिया रे घटिया अश्लील कम्मां रा जरिया।
17	6	ते मै दिख्खेया कि से जनानी परमेश्‍वर रे लोक्कां रे खून कने इदेइ मतवाल्ली होए री थी कि जिय्यां लोक शराब पीणे कने हुंदे, तिन्हा लोक्कां रे खून कने जे इधेरे तांइ मारे गे किजोकी से परमेश्‍वर तांइ भरोस्सेमंद थिये। मेरे जो बड़ा भारी दुख होया।”
17	7	तां तिस स्वर्गदूत ने मेरे जो बोल्लेया तु तिसजो दिख्खी करी हैरान मत हो। मै इस जनानी ते तिस ड्रोणे जानवर रा जिस पराल्ले से सवार है जिसेरे सत्त सिर ते दस सिगं हिन तेरे जो तिस राज़ रा मतलब दसदा।
17	8	जे ड्रोणा जानवर तैं अब्बे दिख्खेया, से पैल्ले कदी जिन्दा हुंदा थिया, पर अवे से मरी गे रा है, इनिये पताल का बाहर आणा ते परमेश्‍वर ने तिसजो हमेशा तांइ मुकाई दैणा। जे लोक धरती पर रेया करदे हिन, जिन्हेरे नां परमेश्‍वर ने अपणी जिन्दगी री कताब बिच नी लिख्खे रे हिन, तिन्हा लोक्कां ने तिस जानवर जो दिख्खी करी बड़ा हैरान होणा। से कदी जिन्दा हुंदा, पर अवे से मरी गे रा है, पर तिनिये फिरी वापिस आणा।
17	9	तेरे जो इन्हा निशानियां जो समझाणे तांइ बड़ी समझदारी कने सोचणा जरूरी है। तिस जानवर रे सत्त सिर तिन्हा सत्त पहाड़ां जो दर्शांदे जित्ते से जनानी राज करदी। से सत्त राज्जेयां जो भी दर्शांदे।
17	10	तिन्हा सत्त राज्जेयां बिच का पँज राज्जे मरी चुके रे हिन, ते तिन्हा बिच का इक्क जणा हल्ले राज्जा है, ते इक्क हल्ले तिकर आया नी, ते जां तिनिये आणा तां तिनिये थोड़े समय तिकर रैह्णा।
17	11	जे ड्रोणा जानवर पैल्ले जिन्दा थिया, ते अवे मरी चुके रा है, से अप्पु अठमा राज्जा है, ते तिन्हा सत्त बिच का ही है। ते आखिर बिच से राज्जे जो भी हमेशा तांइ सजा मिलणी।
17	12	जे दस सिगं तैं दिख्खे से दस राज्जे हिन जिन्हा ने हल्ले तिकर राज करणा शुरू नी कित्तेया, पर तिस ड्रोणे जानवर कने थोड़ी देर तांइ राज्जेयां सांइ हक्क पाणा।
17	13	इन्हा सारे दस राज्जेयां रा इक्क ही मकसद है, तिन्हा सारे जणेया ने अपणी ताकत ते हक तिस ड्रोणे जानवर जो देइ दैणा।
17	14	तिस ड्रोणे जानवर ते दस राज्जेयां ने तिस “उरणू” पर हमला करणा, पर तिस “उरणू” ते तिसेरे प्रेरितां ने तिन्हा सारेयां जो हराई दैणा। ए इधेरे तांइ होणा किजोकी से प्रभुआं रे प्रभु ते राज्जेयां रे राज्जे हिन। तिन्हेरे चेल्‍ले से हिन जिन्हा जो परमेश्‍वर ने चुणे रा ते सद्दे रा है, ते से भी जे तिन्हा कने भरोस्सेमंद हिन।
17	15	स्वर्गदूत ने मेरे कने भी बोल्लेया, “जे पाणी तैं दिख्खेया, जिस पर से वैश्या बैंदी, से देश, लोक, जातियां, ते भाषां हिन।”
17	16	से समय आणा जां तिस ड्रोणे जानवर ते तिन्हा दस राज्जेयां ने, जे अब्बे तिस कने हिन, पर बाद बिच तिस कने नफरत करणी जे तिन्हेरे उप्पर बैठ्ठे री है। तिन्हा ने तिस पर हमला करणा, तिसेरे माँस जो खाई रखणा ते बाक्की रा फुक्की रखणा।
17	17-18	“जिस जनानी जो तुसी ने दिख्खेया, ए बड़ा बड्डा शहर है जे दुनिया रे सारे राज्जेयां पर राज करदा। ए चिज्जां तिस जनानी कने होई चुके री हिन, किजोकी परमेश्‍वर ने ही तिन्हा लोक्कां रे दिमाग जो अपणे मकसद जो पुरा करणे तांइ चलाया थिया। इधेरे तांइ कि जां तांइ परमेश्‍वर री बोल्ले री गल्लां पुरी ना होई जाण तां तीकर तिन्हा सारे जणेया ने अपणा हक तिस ड्रोणे जानवर जो देई दित्तेया थिया।”
18	1	इसेरे बाद मै इक्क स्वर्गदूत जो स्वर्ग का उतरदे दिख्खेया। तिस जो बड़ा हक्क मिल्ले रा थिया ते तिसेरी बड़ी रौशनी कने पुरी दुनिया भरी गयी।
18	2-3	तिनिये बड़े जोर री हाक्क लाई करी बोल्लेया, “बेबिलोन रा से मशहूर शहर अवे हराई दित्ते गे रा है। किजोकी बेबिलोन शहर ने हर देश रे हर इक्क जणे जो शराब पुआई थी जे कि मूर्ती पूजा जो दर्शांदा। दुनिया रे सारे राज्जे बेबिलोन शहर रे गन्दे कम्मां बिच शामिल होए। व्यापारी लोक तिस जनानी रे गन्दे कम्मां रे जरिये बड़े अमीर होई गे। पर परमेश्‍वर ने तिस बेशर्म जनानी जो मारी रखणा। हर तरिक्के री दुष्टात्मां ने तित्ते रैह्णा ते से जगह हर तरिक्के रे गन्दे कम्म तांइ चिड़िया रे घौंसले सांइ होणा।”
18	4	फिरी मै स्वर्ग का इक्क होर अवाज सुणी, “हे मेरे लोक्कों, तिस शहर जो छड्डी देयो। तिसेरे पाप्पां बिच शामिल ना हो ताकी तुसी जो भी तिस कने सजा ना मिले।”
18	5	किजोकी ए इदेया है कि जिय्यां तिसेरे पाप्पां रा ढेर स्वर्ग तीकर पुज्जि गे रा हो, ते तिसेरे परमेश्‍वर जो तिसेरे अधार्मिक कम्म याद आई गे रे हिन।
18	6	तिस कने तदेया ही करो जदेया तिनिये लोक्कां कने कित्तेया। जे दुख लोक्कां ने तिसेरी वजह कने सहन कित्तेया, तिसने तिसेरा दुगणा भरणा। तिनिये लोक्कां जो तिसेरे गलत कम्म चखाए, इधेरे तांइ तिसने भी परमेश्‍वर रा दुगणा गुस्सा बर्दाश करणा।
18	7	तिसने अपणी जिन्नी जादा अराम ते घमंड बिच बिताई, तिसका तिसेरे ही बराबर जुल्म सैह्‍ण कराओ। तिनिये अप्पु जो बोल्लेया, “मै लोक्कां पर राणी सांइ राज करणा। मै कोई विधवा नी है, ते मेरे जो कोई दुख नी होणा।
18	8	तिसेरे घमंड करणे री वजह कने, तिस पर मुसिबतां भी चाणचक्के ही पैणी। बिमारी, दुख, ते अकाल अचानक ही तिस पर आई पैणे। ते तिनिये अग्ग फुकी जाणा किजोकी परमेश्‍वर ताकतवर हिन, ते तिन्हा ने तिसजो सजा दैणी।
18	9	“जां धरती रे तिन्हा राज्जेयां ने, जिन्हा ने तिस कने मिली करी अश्लील कम्म कित्ते थिये, ते तिसेरे एशो-अराम बिच भी शामिल थिये, जां तिन्हा ने तिसेरे फुकीणे रा धुआं दिखणा, तां तिन्हा ने तिस तांइ मातम मनाणा।
18	10	तिन्हा ने तिसेरे दुख मुसिबतां रे डर बिच शामिल होणे रे डर कने दुर ही खड़ीणा, लाणत है, लाणत है, परमेश्‍वर ने अचानक ही तेरे का हिसाब-किताब लित्तेया।”
18	11	“धरती रे व्यापारी तिसेरे तांइ रोणा-पिटीणा किजोकी अवे तिन्हेरा माल खरीदणे वाला कोई नी रेया।
18	12	तिन्हेरा माल मते तरिक्के रा थिया, जिय्यां कि सोन्ना, चादीं, रतन ते मोती ते मलमल ते बैजंनी रेशमी ते लाल रगं रे कपड़े ते हर तरिक्के खुशबूदार लकड़ी ते हाथी रे दादं री हर तरिक्के री चिज्जां ते किमती लकड़ी ते पीतल ते लोहे ते सगंमरमर री हर तरिक्के री चिज्जां।
18	13	दालचीनी, मसाल्ले, धुप, इत्र, लोबान, मदिरा, तेल, मैदा, गेहूँ गाय-बैल, भेड़-बकरी, घोड़े-रथ ते व्यापारी लोक अवे लोक्कां जो गुलाम्मां रे तौर पर नी बेच्ची सकदे थिये।”
18	14	अवे तिन्हा व्यापारियां ने तिस कने बोलणा “तेरे दिल जो भाणे वाले फल तेरे का जान्दे रे ते स्वादिष्ट ते भड़किली चिज्जां तेरे का दुर होई री हिन ते से फिरी कदी नई मिलणी।”
18	15	इन्हा चिज्जां रे व्यापारी जे तिसेरे जरिए तिस शहर बिच अमीर होई गे रे थिये, तिसेरी दुख-मुसिबतां बिच शामिल होणे रे डर कने दुर ही खड़ी करी रोंदे-पटिंदे होए बोलगे,
18	16	लाणत है, लाणत है, ए बड्डा शहर जिनिये बैंगणी ते लाल रगं रे कपड़े पाए रे थिये ते सोन्ने ते रतनां ते मोतियां कने सजे रा थिया,
18	17	बेबिलोन शहर इक्क ही घड़ी बिच ही तिसेरा इदेया भारी जायदाद मुकी गयी, हर इक्क जहाज रा मुखिया ते यात्री ते मल्लाह ते जिन्ने भी लोक समुंद्र का कमादें, से सारे दुर खड़ी करी,
18	18	तिसेरे फुकीणे रे धुआं दिख्खी करी हाक्क लाई करी बोलणा लग्गे, “कोई भी शहर इस बड्डे शहर सांइ नी थिया।”
18	19	तिन्हा ने अपणा दुख जताणे तांइ अपणे-अपणे सिरां पर धुड़ पाणी, ते रोंदे पिटिंदे होए लेरां मारी-मारी करी बोलणा, “लाणत है, लाणत है बड्डे शहर तेरे बड़ी भारी जायदाद री वजह कने, जिस कुसकी का भी समुंदर बिच जहाज थिये, से अमीर बणी गे। थोड़े ही समय बिच तिनिये अपणी सारी जायदाद गवाई दित्ती।
18	20	हे स्वर्ग ते हे परमेश्‍वर रे लोक्कों ते प्रेरितो ते भविष्यद्वक्ता जे तिस कने होआ, तिस पर खुश हो, किजोकी परमेश्‍वर ने तिसका जे किच्‍छ भी तिसने तुसी कने कित्तेया थिया, तिसेरा सही हिसाब करी के तुसी रा बदला चुकाए रा है।”
18	21	फिरी इक्क ताकतवर स्वर्गदूत ने बड़ी चक्कि रे बट्टे सांइ इक्क बट्टा चुक्केया ते ए बोल्ली करी समुदंर बिच सुट्टि दित्तेया, “तिस बड्डे शहर बेबिलोन ने बड़ी तबाही कने बर्बाद होई जाणा। तिस शहर ने फिरी कदी भी पैल्ले सांइ ठीक नी होणा।
18	22	तू, बाबेल शहर, तेरे अंदर कुसकी जो भी वीणा बजांदे या गांदे नी सुणेया जाणा। तेरे अंदर कुसकी जो भी बाँसुरी ते तुरही बजांदे नी सुणेया जाणा। तिय्यां ही तेरे अंदर कुसकी भी तरिक्के रा कोई भी व्यापारी नी मिलणा। तेरे अंदर चक्की री अवाज भी नी सुनिणी।
18	23	ते दिये री रौशनी फिरी कदी तेरे बिच नी चमकणि, ते दुल्हे ते दुल्हन री अवाज तेरे बिच नी सुनिणी, किजोकी तेरे व्यापारी धरती रे प्रधान थिये तेरे जादु कने सारी जातीयां भटकाई गेइ थी।
18	24	भविष्यद्वक्ता ते परमेश्‍वर रे लोक्कां ते धरती पर सारे मारे गे रे लोक्कां रा खून तिसी बिच पाया गेया।”
19	1	तिस ताकतवर स्वर्गदूत रे गल्ल पुरी करी लैणे रे बाद मै स्वर्ग बिच मन्नों बड्डी भीड़ जो बड़ी अवाज कने ए बोलदे सुणेया, “हाल्लेलुयाह, छुटकारा ते महिमा ते ताकत असां रे परमेश्‍वर री ही है।
19	2	किजोकी तिन्हेरे फैसले सच्चे ते ठीक हिन तिन्हा ने तिस बड्डी वैश्या रा, जे अपणे व्यभिचार कने धरती जो भ्रष्ट करदी थी, इंसाफ कित्ता ते तिसका अपणे दासां रे खून रा बदला लित्तेया।
19	3	फिरी दुसरी बारी तिन्हा ने बोल्लेया, हाल्लेलुयाह: तिसेरे फुकीणे रा धुआं हमेशा-हमेशा उठदा रैह्णा।”
19	4	तां चोब्बि बुजुर्ग लोक ते चारों प्राणिया ने झुकी करी परमेश्‍वर री अराधना कित्ती जे सिहांसन पर बैठ्ठे रे थिये, ते बोल्लेया, आमीन! हाल्लेलुयाह!
19	5	तां फिरी मै कुसकी जो बोलदे सुणेया, ते सुनणे कने इय्यां लग्गेया करदा थिया कि से अवाज तिस सिंहासन बिच का आया करदी थी। तिन्हा ने बोल्लेया “परमेश्‍वर रे सेवादारों ते तिन्हेरा आदरमान करणे वाले लोक्कों, चाए से छोटे होण या बड्डे होण, सारे परमेश्‍वर री स्तुती करो।”
19	6	फिरी मै बड्डी भीड़ जदेया ते बड़े झरने री अवाज ते गर्जन री अवाज सुणी, हाल्लेलुयाह: किजोकी प्रभु असां रा सर्वशक्तिमान परमेश्‍वर राज करदे।
19	7	आओ, असी खुश ते मगन होन, ते तिन्हेरी स्तुति करण, किजोकी उरणू रा ब्याह नेड़े आई गे रा है, ते तिन्हेरी दुल्हन ने अप्पु जो तयार करी लित्ते रा है।
19	8	परमेश्‍वर ने तिसजो साफ मलमल रे कपड़े पाणे तांइ दित्ते, किजोकी तिस महीन मलमल रा मतलब परमेश्‍वर रे लोक्कां रे धार्मिक कम्म हिन।
19	9	तां स्वर्गदूत ने मेरे जो बोल्लेया ए लिख, की धन्न हिन से जे मेमने रे ब्याह रे भोज बिच सद्दे गे रे हिन फिर तिन्हा ने मेरे जो बोल्लेया ए वचन परमेश्‍वर रे सच्चे वचन हिन।
19	10	तां मै तिन्हा जो प्रणाम करणे तांइ तिन्हेरे पैरां पर पेइ गेया, तिन्हा ने मेरे जो बोल्लेया, दिख्ख, इय्यां मत कर मै तेरे ते तेरे भ्यालां रा संगी दास है जे यीशु री ग्वाही दैणे पर स्थिर हैं परमेश्‍वर जो ही प्रणाम करे: किजोकी यीशु री ग्वाही भविष्यवाणी री आत्‍मा है।
19	11	फिरी मै स्वर्ग जो खुले रा दिख्खेया, ते इक्क सफेद घोड़े जो खड़ित्ते रा दिख्खेया, ते तिस पर इक्क सवार है, जे भरोस्सेमंद सच्चा सेवादार है, से परमेश्‍वर रे दुश्मणा रे खिलाफ तिस हिसाब कने लड़दा जे परमेश्‍वर री नजर बिच सही है।
19	12	तिसेरी अख्खां अग्ग री लपटां सांइ हिन, ते तिसेरे सिर पर मते सारे राजमुकूट हिन तिस पर इक्क नां लिख्खे रा है ते तिसेरे अलावा होर कोई तिसेरा मतलब नी जाणदा।
19	13	से खून छिड़के रे चोग्गे पाए रे है, ते तिसेरा नां परमेश्‍वर रा वचन है।
19	14	स्वर्ग रे मते सारे सिपाई तिसेरे पिच्छे-पिच्छे चलेया करदे थिये। से चिट्टे घोड़ेयां पर सवार थिये, ते तिन्हा ने मलमल रे चोग्गे पाए थिये जिन्हा पर कोई दाग नी थिया।
19	15	तिसेरे मुँह का इक्क तेज तलवार निकली जिस कने तिनिये मते देशां जो हराई दैणा। जिस कुसकी ने भी तिसेरे अधिकार जो नी मनणा, तिसजो तिनिये बड़ी भारी सजा दैणी। जिय्यां कि कुसकी रसकुंड का अंगूर रा रस चुड़ी-चुड़ी करी बाहर रुड़ी जांदा, तिय्यां ही तिनिये सर्वशक्तिमान परमेश्‍वर रा प्रचंड गुस्सा दिखाणा।
19	16	तिसेरे चोग्गे ते जांग पर ए ना लिख्खे रा है: राज्जेयां रा राज्जा ते प्रभुआं रा प्रभु है।
19	17	फिरी मै इक्क स्वर्गदूत जो सुरज पर खड़ित्ते रे दिख्खेया। तिनिये जोर सणे हाक्क मारी करी सारे माँस खाणे वाले पच्छियां जो सद्देया, आओ, परमेश्‍वर रे बड्डे भोज तांइ कठ्ठी जाओ।
19	18	आओ ते राज्जेयां रा, सेनापतियां रा, तगड़े सिपाईयां रा, घोडे़यां ते तिन्हेरे सवारां रा माँस खाओ। तुसी हर तरिक्के रे मुर्दे रा माँस खाई सकदे, चाए से छोटा हो या बड्डा, अजाद हो या गुलाम।
19	19	फिरी मै तिस ड्रोणे जानवर ते धरती रे राज्जेया ते तिन्हेरी सेना जो तिस घोड़े रे सवार ते तिसेरी सेना कने लड़णे तांइ कठ्ठे दिख्खेया
19	20	से ड्रोणे जानवर, ते तिसेरे कन्ने से भविष्यद्वक्ता पकड़ेया गेया। झुठ्ठे भविष्यद्वक्ता ने तिस ड्रोणे जानवर रे पास्से का लोक्कां जो बड़े भारी चमत्कार दिखाए ते लोक्कां जो भटकाई दित्तेया जिन्हा ने तिस ड्रोणे जानवर री छाप लित्ती थी ते तिसेरी मूर्ती री पुजा कित्ती थी। से झुठ्ठा भविष्यद्वक्ता ते से ड्रोणा जानवर तिस अग्ग ते गन्धक रे समुंदर बिच सुट्टी दित्ते गे।
19	21	तां फिरी सफेद घोड़े रे सवार ने तिस ड्रोणे जानवर रे सिपाईयां जो मारी रख्खेया, तिसने तिन्हा सारेयां जो अपणे मुँह का निकलणे वाली तलवार कने मारी रख्खेया। से पन्छी तिन्हा मरे रे सिपाईयां रा रजी करी माँस खाणे तांइ आई गे।
20	1	“फिरी मै इक्क स्वर्गदूत जो स्वर्ग का उतरदे दिख्खेया, जिसेरे हत्थ बिच पताल री चाब्बी ते इक्क बड्डी जजींर थी।
20	2-3	तिसने अजगर जो पकड़ेया जे पैल्ले सप्प रे रूप बिच भी जाहिर होया थिया, ते जिस जो शैतान भी बोलदे। तिस स्वर्गदूत ने तिसजो झंझिरां बिच बन्नेया तिसजो पताल बिच कैद करी दित्तेया। तिसजो कैद बिच पाणे का बाद तिसने दुआर पर निशानी लाई दित्ती ताकी तिसका बाहर आणे तांइ रस्ता ना रे, इधेरे तांइ हजार साल्लां तांइ तिसका देश-देश रे लोक्कां जो भटकाणे रा कोई रस्ता नी रेया। जां से समय मुकी जाए, तां से अजाद कित्तेया जाए, पर सिर्फ थोड़े समय तांइ।”
20	4	फिरी मै सिहांसन दिख्खे, ते तिन्हा पर लोक बेइ गे, ते तिन्हा जो इंसाफ करणे रा हक्क दित्तेया गेया, मै तिन्हा री आत्‍मा जो भी दिख्खेया, जिन्हेरे सिर यीशु री ग्वाही दैणे ते परमेश्‍वर रे वचन रे वजह कने कटि दित्ते गे, ते जिन्हा ने ना तिस ड्रोणे जानवर री ते तिसेरी मूर्ती री पूजा कित्ती थी, ते ना तिसेरी छाप अपणे मथ्थे ते हत्थां पर लित्ति थी, से जिन्दे होई करी मसीह यीशु कने हजार साल्लां तिकर राज करदे रेय।
20	5-6	से पैल्ले लोक होणे जिन्हा जो मुर्देयां बिच का फिरी जिन्दा कित्तेया जाणा, ते से लोक खास-तौर पर धन्न ते पवित्र हिन। दुई मौत रा तिन्हा पर कोई हक नी है। तिन्हा ने परमेश्‍वर ते मसीह रे पुरोत्त बनणा ते हजार साल्लां तीकर तिन्हा कने राज करणा। होर कोई मरे रा मणु हजार साल्लां तांइ जिन्दा नी कित्तेया जाणा।
20	7-8	जां हजार साल पुरे होई जाणे तां शैतान कैद का छड्डी दित्तेया जाणा। तिनिए तिन्हा जातीयां जो जे धरती रे चारो पास्से होणी, मतलब गोग ते मागोग जो जिन्हेरी गिनती समुंदर री रेत जिन्नी होणी, भड़काई करी लड़ाई करणे तांइ कठ्ठा करणे जो निकलणा।
20	9	तिस सेना ने सारी धरती पर फैल्ली करी परमेश्‍वर रे लोक्कां री छावनी ते प्यारे शहर जो घेरी लैणा ते अग्ग ने स्वर्ग का उतरी करी तिन्हेरे जो फुकि दैणा।
20	10	तिन्हेरा भड़काणे वाला शैतान अग्ग ते गधंक री तिस झिल बिच जिसेरे बिच से ड्रोणे जानवर ते झुट्टा भविष्यद्वक्ता भी होणा पाई दित्ते जाणा: ते से रात-दिन हमेशा-हमेशा तीकर तड़पदे रैह्णा।
20	11	फिरी मै इक्क बड्डा सफेद सिहांसन ते तिसजो, जे तिस पर बैठ्ठा रा है, तिसेरे सामणे का धरती ते आसमान नस्सी गे, ते तिन्हेरे तांइ जगह नी मिल्ली।
20	12-13	फिरी मै मरे रे लोक्कां जो दिख्खेया, मै खास ते आम लोक्कां जो तिस सिंहासन रे सामणे खड़ित्ते रे दिख्खेया। जिन्ने भी लोक समुंदर बिच डुब्बि करी मरे थिये, जिन्ने भी लोक तिस जगह बिच थिये जित्ते मरे रे लोक रैह्‍न्दे, से सारे तिस सिंहासन रे सामणे खड़ित्ते रे थिये। तिस कताब जो खोल्लेया गेया जिस बिच तिन्हा लोक्कां रे नां लिख्खे गे रे थिये जिन्हा जो कदी ना मुकणे वाली जिन्दगी थी। से कताब भी खोल्ली गयी जिस बिच लोक्कां रे कित्ते रे कम्म लिखित्ते रे थिये, ते हर इक्क जणे का तिन्हेरे कित्ते रे कम्मां रा हिसाब-किताब लित्तेया गेया।
20	14-15	जिन्ने भी लोक्कां रे नां तिस जिन्दगी री कताब बिच नी लिख्खे गे रे थिये, तिन्हा जो अग्ग रे समुंदर बिच सुट्टी दित्तेया गेया। तिसेरे बाद, अग्गे जो मौत नी रेई, पताल, किजोकी जिन्हा लोक्कां रे नां तिस जिन्दगी री कताब बिच लिख्खे गे रे थिये, तिन्हा जो अग्ग रे समुंदर बिच सुट्टी दित्तेया गेया। तिसजो ही दुई मौत बोल्लेया जांदा, अग्ग रे समुंदर बिच सजा मिलणा।	WRONG ALIGNMENT
21	1	फिरी मै नौये आसमान ते नौइ धरती जो दिख्खेया, किजोकी पुराणे आसमान ते पुराणी धरती मिटी गे, ते समुंदर भी नी रेया।
21	2	मै तिस पवित्र शहर जे यरूशलेम है, तिसजो परमेश्‍वर रे पास्से का स्वर्ग का उतरदे दिख्खेया। से इक्क दुल्हन सांइ तयार कित्ती गयी थी, ते सजाई भी गयी थी कि से दुल्हे कने ब्याह करे।
21	3	फिरी मै परमेश्‍वर रे सिहांसन का कुसकी जो उच्ची अवाज बिच ए बोलदे होये सुणेया, दिख, अब्बे का लेई करी परमेश्‍वर ने लोक्कां बिच वास करणा, ते अब्बे का लेई करी परमेश्‍वर रा घर मणुआं रे बिच होणा। ते से परमेश्‍वर रे लोक होणे, ते परमेश्‍वर ने अप्पु ही तिन्हा जो अपणे लोक मनणा, ते तिन्हा कने रैह्णा, ते लोक्कां ने भी तिन्हा जो अपणा परमेश्‍वर मनणा।
21	4	परमेश्‍वर ने तिन्हेरी अख्खां का सारे आँसु पुंजी दैणे। तिसका बाद कुसकी ने कदी भी कोई दुख महसूस नी करणा, ना कुसकी ने मरणा, किजोकी अवे पुराणी दुनिया नी रैह्‍णि।
21	5	तां से जे सिंहासन पर बैंदे, तिन्हा ने बोल्लेया, “ते अवे मै हर इक्क चीज जो नौआ बनाणा!” तिन्हा ने मेरे जो ए भी बोल्लेया, “जे गल्लां मै बोल्ले री है तिन्हा जो लिख्खी ले, तू इन्हा पर विश्वास करी सकदा किजोकी ए चिज्जां जरूर पुरी होणी।”
21	6	फिरी तिन्हा ने मेरे जो बोल्लेया, ए गल्लां पुरी होई गे री हिन, मै अल्फा ते औमेगा, आदी ते अतं है। जिस कुसकी ने भी प्यासे होणा, मै तिसजो तिस झरने बिच का से पाणी पुआणा जे हमेशा री जिन्दगी दिंदा।
21	7	जिन्हा लोक्कां ने दुष्ट पर जीत हासिल करणी, तिनिए ही मेरे का इन्हा सारी आशिषां जो हासिल करणा। मै तिसेरा परमेश्‍वर होणा ते तिनिये मेरा पुत्तर होणा।
21	8	पर जे लोक अप्पु पर जुल्म होणे रे डर कने मेरे पर विश्वास करणे का मुकरी जांदे, तिन्हा जो भी तिस गन्धक बिच सुट्टी दित्तेया जाणा। तिय्यां ही बुराई रे कम्म करणे वाले लोक्कां जो तिस गन्धक वाली अग्ग बिच सुट्टी दित्तेया जाणा जिन्हा ने व्यभिचार, अपणे संगी साथियां पर जादू टोणा, ते मूर्ती पुजा कित्ती हो। इसजो दुई मौत बोल्लेया जांदा।
21	9	फिरी जिन्हा सत्त स्वर्गदूतां का सत्त आखरी मुसीबतां कने भरे रे सत्त कटौरे थिये, तिन्हा बिच का इक्क मेरे का आया ते मेरे कने गल्लां करी के बोल्लेया, इत्ते आ, मै तेरे जो दुल्हन मतलब उरणु री लाड़ी दिखादां।
21	10	तां स्वर्गदूत मेरे जो पवित्रात्मा री ताकत कने इक्क बड्डे ते उच्चे पहाड़ पर लेइ गेया, ते पवित्र नगर यरूशलेम शहर जो स्वर्ग का परमेश्‍वर रे नेड़े का उतरदे दिखाया।
21	11	से शहर परमेश्‍वर का आणे वाली बड़ी भारी रौशनी कने चमकेया करदा थिया। से कुसकी यशब रे किमती मोत्ती सांइ चमकेया करदा थिया।
21	12	शहर रे चारो पास्से री शहरपनाह बड़ी उच्ची थी, ते तिसेरे बारा दुआरां पर बारा स्वर्गदूत थिये ते तिन्हा दुआरां पर इस्राएली देश रे बारा गोत्रां रे नां लिखित्ते रे थिये।
21	13	पूरब रे पास्से त्रै दुआर, उत्तर रे पास्से त्रै दुआर, दक्षिण रे पास्से त्रै दुआर, ते पश्चिम रे पास्से त्रै दुआर थे।
21	14	तिन्हा ने शहर रे चारो पास्से दुआल बारा बड्डे-बड्डे बट्टेयां पर बणाए री थी। हर बट्टे पर तिस उरणू रे बारा प्रेरितां रे नां लिखित्ते रे थिये।
21	15	जे स्वर्गदूत मेरे कने गल्लां करदा थिया, तिसेरे का शहर ते तिसेरे दुआरां ते तिसेरी शहरपनाह जो नपणे तांइ इक्क सोन्ने रा गज थिया।
21	16	तिस शहर रे चार कुणे थिये, ते से सारे कुणे इक्क बराबर थिये। तिस स्वर्गदूत ने अपणे गज कने तिस शहर जो नाप्पेया, तिसेरी लम्बाई दो हजार चार सौ किलोमीटर थिये। तिसेरी चौड़ाई ते ऊंचाई तिसेरी लम्बाई रे ही बराबर थिये।
21	17	तिसका बाद स्वर्गदूत ने तिस दुआल जो नाप्पेया, तिसने तिस दुआल जो मणुआं रे हिसाब कने नाप्पेया। से दुआल छियाठ मीटर उच्ची थी।
21	18	से दुआल मैह्‍ंगे मोत्तियां री बणे री थी, जिन्हा जो यशब रे मोत्ती भी बोलदे। से शहर सोन्ने रा बणे रा थिया ते से साफ शीशे सांइ चमकदा थिया।
21	19	तिस शहर री नीं हर तरिक्के रे खुबसूरत मोत्ती कने सजाई गे री थी। नीं रा पैल्ला बट्टा यशब रा थिया, दुज्जा बट्टा नीलमणी रा, त्रिया बट्टा लालड़ी रा, चौथा बट्टा मरकत रा,
21	20	पजंमी गोमेदक री, छटी माणक्य री, सतमी पीत मणी री, अठमी पेरोज की, नौमी पुखराज री, दसंमी लहसनी की, ग्यारमी धुमर्कातं री, ते बारमी याकूत री थिया।
21	21	बारो दुआर बारा मौतियां रे थिये। इक्क-इक्क दरवाज्जे इक्क-इक्क मौती रा बणे रा थिया नगर री सड़क साफ सीसे सांइ साफ सोन्ने री थी।
21	22	मै तिस बिच परमेश्‍वर रा मन्दिर नी दिख्खेया, किजोकी सर्वशक्तिमान प्रभू-परमेश्‍वर ते उरणू तिसेरा मन्दिर है।
21	23	तिस शहर जो रौशणी तांइ सुरज या चाँद री जरूरत नी थी, किजोकी परमेश्‍वर री चमक अप्पु तिस शहर पर चमकदी थी, ते तिस उरणू भी अप्पु तिस शहर री रौशनी री वजह थिया।
21	24	जाती-जाती रे लोक्कां ने तिसेरी रौशनी बिच चलणा-फिरणा, ते धरती रे राज्जेयां ने अपणा अपणा किमती समान तिस शहर बिच लाणा।
21	25	तिसेरे दुआर धियाड़ी कदी बंद नी होणे, ते रात तित्ते नी होणी।
21	26	लोक्कां ने जाती-जाती ने अपणा किमती समान तिस बिच लाणा।
21	27	पर तिस बिच कोई अपवित्र चीज, या बुरा कम्म करणे वाला, या झुट रा गढणे वाला कुसकी तरिक्के कने तिस बिच आई नी सकणा, पर सिर्फ से लोक जिन्हेरे नां मेमने री जिन्दगी री कताब बिच लिख्खे रे हिन।
22	1	तां मेरे जो स्वर्गदूत ने से पाणी दिखाया जे हमेशा री जिन्दगी दैणे वाला पाणी केहलांदा, ते से पाणी शीशे सांइ साफ थिया। ते तिस पाणी रा जरिया परमेश्‍वर रा सिंहासन है जे उरणू रा भी सिंहासन है।
22	2	नदी शहर रे बिचो-बिच बैहंदी थी, ते तिस नदी रे दोन्नों किनारे पास्से बुट्टे लग्गे रे थिये जे जिन्दगी दिंदे थिये। तदेय बुट्टेयां पर बारा किस्मां रे फल लगदे थिये, ते हर महिन्ने तिन्हा बुट्टेयां पर नौए किस्म रे फल लगदे थिये, ते तिन्हा बुट्टेयां रे पत्ते दवाई सांइ थिये जे देश-देश रे रैह्णे वाले मणुआं री बिमारी जो ठीक करी सकदे।
22	3	तिस शहर बिच रैह्णे वाले लोक्कां पर परमेश्‍वर रा श्राप नी रैह्णा, ते परमेश्‍वर रा सिंहासन ते उरणू ने अप्पु भी तिस शहर बिच होणा, ते परमेश्‍वर रे सेवादार मणुआं ने तिन्हेरी सेवा करणी।
22	4	तिन्हा ने परमेश्‍वर जो आमणे-सामणे दिखणा, ते परमेश्‍वर रा नां तिन्हेरे मात्थेयां पर लिख्खे रा होणा।
22	5	फिरी कदी रात नी होणी, ते शहर रे लोक्कां जो रौशनी तांइ दिये या सूरज री जरूरत नी पैणी, किजोकी परमेश्‍वर ने अप्पु ही तिन्हा बिच चमकणा। तिन्हा ने राज्जे सांइ हमेशा-हमेशा राज करणा।
22	6	तिसका बाद, इक्क स्वर्गदूत ने मेरे जो बोल्लेया, “से सारी गल्लां सच हिन ते बड़े झट होणे वाली हिन। प्रभु परमेश्‍वर जे अपणी आत्‍मा सारे भविष्यद्वक्ता जो दिंदे, तिन्हा ने अपणे स्वर्गदूत जो इत्ते आई करी अपणे सेवादार जो ए दसणे रा हुकम दित्तेया कि जल्द ही क्‍या होणे वाला है।”
22	7	यीशु ने बोल्लेया, सुणो, मै तोले आणे वाला है! धन्न हिन से लोक जे इस कताब री भविष्यवाणियां जो मनदे।
22	8	मै से ही युहन्ना है, जेड़ा इन्हा गल्लां जो सुणदा ते दिखदा थिया जां मै दिख्खेया ते सुणेया, तां जे स्वर्गदूत मेरे जो ही गल्लां दसदा थिया, मै तिसजो प्रणाम करणे तांइ झुकी गेया,
22	9	पर तिनिए मेरे जो बोल्लेया, दिख, इय्यां मत कर किजोकी मै तेरा, ते तेरे भ्याल भविष्यद्वक्ता, ते इस कताब री गल्लां जो मनणे वालेयां रा सोग्गी दास है परमेश्‍वर जो ही प्रणाम करेयां
22	10	फिरी तिनिए मेरे जो बोल्लेया, इस कताब री भविष्यवाणी री गल्लां जो लोक्कां का मत लुका, किजोकी इन्हा गल्लां रे पुरे होणे रा बेल्ला नेड़े आई गे रा है।
22	11	जे लोक बुरे ते भिठ्ठे कम्म करदे, से लोक बुरे ते भिठ्ठे कम्म करदे रैह्‍ण। बिल्कुल तिस्सी तरिक्के कने जे लोक ठीक ते पवित्र कम्म करदे, से लोक ठीक पवित्र कम्म करदे रैह्‍ण।
22	12	तां फिरी मसीह यीशु ने बोल्लेया, सुणो, मै झट ही आणे वाला है। मै हर इक्क मणु जो तिन्हेरे कम्मां रे हिसाब कने फल दैणा।
22	13	तां फिरी प्रभु ने बोल्लेया, मै अल्फा ते ओमेगा है, जिसेरा मतलब है कि मै शुरूआत ते आखिर है।
22	14	धन्न है से, जे अपणे चोग्गे धोई लिंदे, किजोकी तिन्हा जो शहर रे दुआर का अंदर आणे रा हक दित्तेया जाणा। ते तिन्हा जो तिस बुट्टे रा फल खाणे रा भी हक दित्तेया जाणा जिस जो खाणे कने हमेशा री जिन्दगी मिलदी।
22	15	बाहर कुत्ते, जादू-टोणे करणे वाले, अश्लील मणु, हत्यारे, मूर्तां री पुजा करणे वाले ते झुठ बोलणे वाले होणे। से कदी भी शहर बिच नी आई सकदे।
22	16	मै यीशु है! ते मै ही अपणे स्वर्गदूत जो तुसी जो कलीसिया तीकर ए गल्लां दसणे तांइ भेज्जेया। मै दाऊद राज्जे रा महान वंशज है, तै मै ही भ्याग्गे रा सितारा है।
22	17	पवित्रात्मा ते उरणू री नौई लाड़ी यीशु जो बोलदे, “तुसां रा आणा जरूरी है।” हर संदेश जो सुनणे वाले हर इक्क मणु जो बोलणा जरूरी है, “आ!” जे कोई भी प्यासा है से जरूर आए ते तिस पाणी जो अपणाए जिस कने मुफ्त बिच जिन्दगी मिलदी।
22	18	मै यूहन्ना, इस कताब बिच लिख्खे रे संदेश बिच होणे वाली घटना जो सुनणे वाले हर इक्क मणु जो खबरदार करदा जे अब्बे ते भविष्य बिच होया करदी हिन। जे अगर कोई मणु इस संदेश री गल्लां बिच किच्‍छ बधाई दे, तां परमेश्‍वर ने तिसेरी सजा भी बधाई दैणी। तिन्हा ने तिसजो तिन्हा महामरियां कने सजा दैणी जे मै इस कताब बिच दस्से री हिन।
22	19	जे अगर कोई मणु इस कताब बिच लिख्खे री भविष्यवाणियां बिच का किच्‍छ घटाई भी दे, तां परमेश्‍वर ने भी तिसका तिस बुट्टे रे फल खाणे रा हक लेई लैणा जिस जो खाणे कने हमेशा री जिन्दगी मिलदी, ते तिस शहर बिच बसणे रा हक भी छिन्नी लैणा जिसेरे बारे बिच इस कताब बिच लिख्खे रा है।
22	20	ए तिसेरे शब्द हिन जे इस कताब बिच दस्से री गल्लां री गवाई दिंदा, से ए बोलदा, हाँ, मै तोले ही आणे वाला है! मुझ युहन्ना ने जवाब दित्ता, आमीन! हे प्रभु यीशु, आओ!
22	21	मै प्रार्थना करदा कि प्रभु यीशु परमेश्‍वर रे लोक्कां पर अनुग्रह करण।
