56_TIT	1	6	ते कलीसिया रा मुखिया होणे तांइ कुसकी भी मणु जो बेकसूर, इक्क ही लाड़ी वाला होणा चाएदा, तिसेरे बच्चे भी विश्वासी होणे चाएदे, ते तिसेरे बच्चे अय्याश ते हुकमां री ना-फरमानी करणे वाले नी होणा चाएदे।
56_TIT	1	8	पर परोणे रा सत्कार करणे वाला हो, सारेयां री भलाई चाह्‍णे वाला, अप्पु पर काबू रखणे वाला, जे सही ते गलत रा फैसला करणे रे जोग्गे हो, ते अनुशासन बिच रैह्णे वाला हो।
56_TIT	1	9	से मसीह यीशु रे भरोस्सेमंद संदेश पर विश्वास करणे वाला मणु होणा चाएदा ते जे असां ने सिखाए रा है ताकी से बाकी मणुआं री तिस संदेश रे मुताबिक चलणे बिच मदद करे ते तिन्हा मणुआं जो सुधारे जे गलत हिन।
56_TIT	1	11	इदेय लोक्कां जो बाकी विश्वासियां जो सिखाणे का रोक्को किजोकी जां से इदेइ गल्लां सिखांदे तां से पुरे परिवार रे विश्वास जो बर्बाद करी दिंदे। से इय्यां इधेरे तीकर करदे ताकी से पैसे कमाई सकण।
56_TIT	2	2	बुजुर्ग लोक अप्पु जो काबू बिच रखणे वाले होण, ते सोच्ची-समझी करी बर्ताव करणे वाले होण ताकी लोक तिन्हेरी इज्जत करण, परमेश्‍वर बिच तिन्हेरा विश्वास मजबूत हो, ते दुए लोक्कां कने बड़ा रखणे वाले होण, ते सहनशील होण।
56_TIT	2	12	अपणे इस अनुग्रह कने परमेश्‍वर असां जो सिखांदे कि असां जो तिस तरिक्के रा बर्ताव नी करणा चाएदा जिस कने से खुश नी हुंदे। ते तिन्हा चिज्जां रा लालच छड्डी दैणा चाएदा जिन्हा जो अविश्वासी लोक करणा चाह्‍ंदे, ते जां तीकर असी इस दुनिया बिच रेया करदे हिन तां तांइ समझदारी ते धार्मिकता कने बर्ताव करण।
56_TIT	2	13	असी इस तरिक्के कने बर्ताव करदे किजोकी असी बड़ी बेसबरी कने तिस अनौखे दिन रा इंतजार करेया करदे हिन, जां असां जो छुटकारा दैणे वाले मसीह ने जे असां रे परमेश्‍वर हिन, अपणी महिमा कने इस धरती पर हटी आणा।
56_TIT	2	15	तेरे जो विश्वासी लोक्कां जो गल्लां सिखाणी चाएदी ते तिन्हा जो ए मनणे तांइ प्रोत्साहित करणा चाएदा। जरूरत पैणे पर तेरे का तिन्हा जो सुधारणे रा भी हक है। कुसकी जो भी तेरी सिखाए री गल्लां जो बेकार ना समझे।
56_TIT	3	13	जां जेनास नां रे शास्त्रियां ते दुआ मणु अप्पुल्लोस ने अपणे सफर पर निकलणा तां तुसी जे किच्‍छ भी तिन्हेरी मदद तांइ करी सकदे से करेयो। ते इस गल्ल रा ध्यान रख्खेयो कि तिन्हा का से सब किच्‍छ हो जिसेरी तिन्हा जो सफर बिच जरूरत पेई सकदी।
