1	1	आऊँ पतरस,जेडा प्रभु यीशु मसीह दा प्रेरित, परमेसर दे चुनें लोकें गी ए चिठ्ठी लिखै करना जेड़े पुन्तुस, गलातिया, कप्पदूकिया, आसीया ते बितूनिया दे लाकें दें लग्ग-लग्ग शैरें च परदेसी ओईयै रवा करदे न।
1	2	पिता परमेसर ने पैले युगें थमां तुसेंगी अपने बच्चे ओनें ते पवित्र आत्मा दे कम कन्नें पवित्र किते दा ऐ ओसने ए एस आसतै कित्ता के तोस ओदे उक्म गी मन्नो ते ओदे खून कन्नें साफ़ किते जाओ ते यीशु मसीह दे खून दे छिड़के जाने दे लेई चुने गेदे न। मेरी ए प्रार्थना ऐ के परमेसर कोला तुसेंगी क्रपा ते शान्ति मती जादै मिलदी रवै।
1	3	साडे प्रभु मसीह यीशु दे पिता ते परमेसर दा शुक्र उवै, जेस ने यीशु मसीह दे मोदें बिचा जींदा ओनें थमां, अपनी बड़ी दिया कन्नें असेंगी जीनें दी आस लेई नमा जन्म दित्ता।
1	4	अस ओस निर्मल व्रासत दा एन्तज़ार करै करनयां न जेड़ी ओनें अपने लोकें आसतै रखी दी ऐ उसी ओनें थूआड़े आसतै सोर्ग च सम्बालीयै रखे दा ऐ जीसी कोई नाश नेई करी सकदा;
1	5	जिन्दी रखया परमेसर दी शक्ति कन्नें विश्वास थमां ओस उद्धार दै लेई जेड़ा आैने आले बेलै च परकट ओनें आला ऐ, कित्ती जंदी ऐ।
1	6	तुसेंगी इनें सारियें गल्लें आसतै बड़ा खोश ओना चाईदा ऐ, बेशक थोडें बेलै आसतै लग्ग-लग्ग किसम दियां परेशानियें कन्नें तुसेंगी दुःख ओग;
1	7	के मसीह यीशु दे द्बारा आैने दे मोके च थूआडें विश्वास दे सबूत दा नतीज़ा मैमा, शान ते इज्जत च दिखी जाई सकै। तुन्दा ए विश्वास नाश ओनें आले सुन्नें कोला बड्डा ज्यादा कीमती ए बेशक इसी अग्ग च परखा जंदा ए।
1	8	बेशक तुसें प्रभु गीं नी दिखेया ए तांबी ओदे कन्नें प्यार करदे ओ; ते तोस उसी एस मौके नी दिखा दे ओ,तांबी तोस ओदे च विश्वास करदे ओ ते ऐसे नन्द कन्नें, जेडा समझ कोला बार ए, जेडा पर्मेसरे दी मैमा कन्नें परे दा एे
1	9	जिसी तुसें अपने विश्वास दे नतीजे दे रूप च आसल कित्ता ए तुन्दे आत्मा दी मुक्ति एे।
1	10	इसै उद्धार दे बारै च जानने आस्ते पविखवक्तें बड़ी चात कित्ती ते जाँच-पड़ताल कित्ती, जिन्नें ओस क्रपा दे बारै च जेड़ा थूआड़े च ओनें आला ऐ, पविखबाणी कित्ती ए।
1	11	उनें एस गल दी खोज कित्ती कि मसीह दा आत्मा जेहड़ा उन्दे च ए, तें पैलें गै मसीह दे दुखे दी अते ओदे बाद औने आली मैमा दी गवाही दिंदा हे, ओ किन्ना अते केसे बेले आली बखी इशारे करदा ऐ।
1	12	उनें पविख्व्क्तें उपर परमेसर ने ए परकट कित्ता के ओ अपनी नेई लेकन थूआडें सेवा दे लेई ए गल्लां बोला करदा हे, जिन्दी खबर ऊन तुसेंगी उन्दे कन्नें मिलेया जिन्नें पवित्र आत्मा थमां, जेहड़ा सोर्ग च पेजेया गीया, तुसेंगी शोभ समाचार सुनाया; अते इनें गल्लें गी सोर्गदूत भी तयान कन्नें दिखने दी मेद रखदे न।
1	13	एस बास्तै अपनी-अपनी बुध्दि दे लक बनीये, अते चकने रेईये, ओस क्रपा दी पूरी आस रखो जेहड़ा यीशु मसीह दे परकट ओंने दे बेले तुसेंगी मिलने आला ऐ।
1	14	जीयां तोस अपने पिता दी गल्ल मनदे ओ उवै जेई परमेसर दी मन्नो। परमेसर दी सच्चाई गीं जानने दे पेले जियां तोस दुष्टता दे कम करने दी चा रखदे हे ओ नेई रखो।
1	15	लेकन जियां थूआडा बुलाने आला परमेसर पवित्र ऐ, इयां गै तुस भी अपने पुरे चाल-चलन कन्नें पवित्र बनो।
1	16	किके पवित्र शास्त्र च जियां लिखेया ऐ, “पवित्र बनो, किके आऊँ पवित्र आं।”
1	17	ते जदू कि तुस हे पिता बोलदे ओई प्रार्थना करदे ओ, जेड़ा बिना तरफदारी किते दे हर एक कम दा न्याय करदा ऐ, ते अपनी परदेसी ओंने दा बेला डर कन्नें बताओ।
1	18	किके तोस जानदे ओ कि थूअाडा निकम्मा चाल-चलन जेड़ा पयोदादे थमां चलादा आया ऐ, ओदे कन्नें थूअाडा छुटकारा सुन्ने-चाँदी ते नाश ओनें आली चीजें थमां नेई ओया;
1	19	लेकन बेकसुर ते निष्कलंक मेमने, ते मसीह दे कीमती लहू कन्नें ओया।
1	20	बेशक मसीह सृष्टि दे पेले थमां चुनेया गैदा हा मगर इनें खीरी दिनें च थूअाडे लेई प्रगट ओया ऐ।
1	21	ओदे थमां तोस ओस परमेसर उपर विश्वास करदे ओ, जीसी ओस ने मरें दे बिचा जिन्दा कित्ता ते मैमा दित्ती के थूअाडा विश्वास ते आस परमेसर उपर उवै।
1	22	एसलेई के तुसें ओस सच्चाई दे उक्म मनने थमां अपनी आत्मा गीं बिना कपट दे पाईचारे लेई पवित्र करी दित्ते दा एे, ऊन थूअाडें च अपना दीली प्यार गै दिखया जा।
1	23	थूअाडा नमां जन्म नाश ओनें आला नेई लेकन मेशा दी जींदडी च रौने आले परमेसर दे वचन थमां ओया एे।
1	24	किके पवित्र शास्त्र ये आखदा ए “अर एक मनुक्ख दा लेखा ऐ, अते ओदी सारी खूबसूरती फूल आला लेखा ऐ। जेड़ी सुकी जन्दी ऐ, अते फूल चडी जन्दे न।”
1	25	लेकन प्रभु दा वचन युग-युग बने दा रोंदा ऐ। अते ऐ शोभ समाचार दा वचन ऐ जेड़ा तुसेंगी प्रचार कित्ता एे।
2	1	एसलेई, सारे चाली दे बुरे बर्ताव कोला बचे रवो। कुसेंगीं तोखा नेई दीयो,कपटी नेई बनो। दुयें ऊपर नेई जलो। दुये दे खलाफ बुरियाँ गल्लां नेई करो।
2	2	मैं तुसेंगी नमे जन्में दे बच्चें दे बराबर समझना ऐ। नमे जन्में दे बच्चें मेशा तकड़े ओंने आस्ते माँ दा दुध चांदे न। उए जेया गै तोस भी परमेसर दे वचन आस्ते चा करो तांजे तुनदा विश्वास बदी जाये।
2	3	कीके जियां पवित्र शास्त्र आखदा ए, “तुसें तजरबे कन्नें ये जानी लेता ए के प्रभु पला एे।”
2	4	इसी प्रभु यीशु दे बराबर सम्झेया जन्दा ए। ओस पत्थर गी लोकें सुट्टी दित्ता हा किके उनें आखया के ये किसे कम दा नी। मगर परमेसर दी नजर च, ओ बड्डा कीमती एे, ते परमेसर ने उसी खास नी दे पत्थर आला लेखा चुनयां एे। ते तोस भी, साथी विश्वासी, प्रभु यीशु दे कोल आए, तांजे तोस भी ओस थमा जिन्दे पत्थर आला लेखा बनी जाओ जेडे परमेसर दी राधना दे कर बनाने लेई इस्तेमाल किते जांनदे न। ओनें तुसेंगी पवित्र याजक भी बनाया। जीयां याजक परमेसर दे अग्गें चढ़ावा चाडदे न, उसै तरीके तोस अप्पुं भी परमेसर गी पेंट दे रूप च अपने मन दा पेंट चाडदे ओ। ओर ओ पेंट परमेसर गी सोनी लगदी एे। किके ओ अप्पुं यीशु मसीह दे न।
2	5	तोस भी अप्पुं जिन्दे पत्थर आला लेखा आत्मिक कर बनदे जन्दे ओ, जिदे कन्नें याजकें दा पवित्र समाज बनिये, ऐसे आत्मिक बलीदान चढ़ाओ जेड़ा यीशु मसीह थमां परमेसर गी गरैन योग ऐ।
2	6	एसलेई पवित्र शास्त्र च परमेसर आखदा ऐ; देखो! मै इक बड्डा कीमती पत्थर चुनयां ए, जिसदा इस्तेमाल सिय्योन शैर (या यरूशलेम शैर) च कर गी मजबूत बनाने दे लेई कित्ता जान्दा ए। जेडा कोई भी ओस उपर भरोसा करदा ए, उसी शर्मिंदा नेई होना चाईदा।
2	7	ए पत्थर तुन्दे लेई बडा कीमती ए जेडे यीशु मसीह च विश्वास करदे न। लेकन पवित्रशास्त्र ऐसे लोकें दे बारै च आखदा ए जेड़े ओस उपर विश्वास नीई करदे न, “राज्मिस्त्रिये जेस पत्थर दा इस्तेमाल करने कन्नें एनकार करी दित्ता, ओ मकान दी नींव च सबतूं खास पत्थर बनी गिया एे।
2	8	ओर परतिये शास्त्र भी आखदा ए, ए पत्थर लोकें गीं तरती उपर सुट्टी देंग। ये एक चट्टान ऐ जेडा उनें खल्ल सुट्टी देग।” ओ इयां डीगदे न किके ओ परमेसर दे संदेश गीं मनने कोला एनकार करदे एे। ए उए न जेडा परमेसर ने उन्दे लेई ओनें दी योजना बनाई ही।
2	9	लेकन तोस ऐसे नेई बनो के तोस परमेसर दे चुने दे लोक ओ, तोस परमेसर दे याजक ओ जेड़े राजा न। परमेसर दे लेई समर्पित लोक ओ, ओर ऐसे लोक न जेडे परमेसर थमां जुड़े देन। उनें तुसेंगी नेरे चां बार अपने अदबूद रोशनी च बलाया ए,किके परमेसर दे अदबूद कम्में गीं कोषणा करी सक्कगेओ।
2	10	इक बेले च तोस परमेसर दे लोक नी हे, बल्कि ऊन तोस परमेसर दे लोक ओ। पेले ते तोस परमेसर दी दया गी नी जानदे हे मगर ऊन तोस इसी जानदे ओ किके ओंने पेले कोला गें तुन्दें उपर अपनी दया दस्सी दी ए।
2	11	हे प्यारो, तोस एस दुनिया च परदेशी ते बखलें दे लेखा रोआ दे ओ। मैं तुन्दे कन्नें बेनती करना कि तोस उनें सारें पापें कोला बचें रवो, किके तुन्दी आत्माऐं दा मेशा विरोध करदे न।
2	12	जेड़े लोक परमेसर च विश्वास नेई करदे न ओ तुन्दे चारों पासे रोंदे न ते आखी सकदे ओ के तोस गलत करा दे ओ। ऐसे अच्छे जिन्दगीं जिओ के ओ तुन्दे थमां किते गेदे अच्छे कम्मा गी दिखगण ओर ओस दिन परमेसर गी महिमा देगे जदुं मसीह परतिये आग।
2	13	प्रभु यीशु दा आदर करने आस्ते, तुसेंगी उनें सारी गल्लें दा पालन करना चाईदा जेड़े एस दुनिया च अधिकार च न यनी के, राजा जेड़े सबनी कोलां खास ते उच्चे अधिकार च न।
2	14	राजपाल दे भी ताबे रवों, किके ओ ऐसे लोक जिनदा इस्तेमाल राजा ऐजे लोकें गीं सज़ा देने आस्ते करदा ए जिनदे कम बुरे न ओर ऐजे लोकें दी तरीफ करदे न जिनदे कम अच्छे न।
2	15	परमेसर चांदा ए के तोस अच्छे कम करो तांजे तोस उन बेअकल लोकें गी रोकी सको जेड़े परमेसर गी तुन्दे खलाफ गलत लजाम लांधे न।
2	16	अपने आप गी ठीक जानो, लेकन अपनी एस तरीके गी बराई दे लेई आड़ नेई बनाओ; पी अपने आप गी परमेसर दे दास समझीये चलो।
2	17	सारे दा आदर करो, पराए कन्नें प्यार रखो, परमेसर थमां डरो, राजा दा आदर करो।
2	18	हे सेवको, अर चाली दे डर दे कन्नें अपने स्वामियें दे ताबे रबो, नां सीर्फ उन्दे जेडे पले अते नम्र होन लेकन उन्दे भी जेडे पैडे होन।
2	19	किके अगर साड़े च पीड़ा ए, भले गै साडी कोई गलती नी ओ, लेकन अस शडा एसलेई बर्दाश न किके अस परमेसर दे बारै च बचार करदे न के ओ सब केश जान्दा ए, परमेसर साड़े उपर खोश ए।
2	20	कीके जेकर तुस पाप करीय मुक्के खाओ अते चुप चाप रोगे, अते एदे च के बड़ाई दी गल्ल ऐ? लेकन जेकर पला कम करीय दुःख उठान्दे हो अते चुप चाप रोंदे हे, अते ए परमेसर गी खोश करदा ऐ।
2	21	परमेसर ने तुसेंगी इस्से लेई बलाया के तोस ओसदे लेई कष्ट चल्लो। मसीह, जेडा तुन्दे लेई कष्ट चल्लेया, ओ थूआड़े लेई मसाल ए। एसलेई तुसेंगी ओसदी गल्लां दा पालन करना चाईदा जीयां ओसने कित्ता।
2	22	पवित्र शास्त्र आखदा ए, ओंने कदें पाप नी कित्ता। ओंने कदें कोई चुठ नेई बोलेया।
2	23	ओ गाली सुनीए गाली नेई दिंदा हा, ते दुःख चल्लिये कुसे गी भी तमकी नेई दिंदा हा, लेकन अपने आप गी सच्चे न्यायी दे अथ्थ च सौंप दित्ता।
2	24	जदुं मसीह दी मौंत ओई, अदुं उस्सी सुल्ली उपर साड़े पापें लेई सजा दित्ती ही। ओंने ऐसा एसलेई कित्ता तांजे अस पाप करना बंद करचै ते सेई तरीके कन्नें जीना शुरू करचै। ते ओदे जख्मे दे कारन ओ कष्ट चलेया ते अस चंगे होई गें।
2	25	तोस पैहले पटकी दीया पीड्डें आला लेखा हे, लेकन ऊन अपने प्राणें दे राखी करने आले ते अगबें दे कोल आई पुज्जी दे ओ।
3	1	हे पत्नियों, तोस भी अपने पतियें दे ताबे रबो, एस करी के जेकर इन्दे बिचा कोई ऐसे होन जेडे वचन गी नेई मनदे ओन
3	2	पी भी डर समेत थूआड़े पवित्र चाल-चलन गी दिखिए बिना वचन दे अपनी-अपनी पत्नियां दे चाल-चलन थमां विश्वास च आई जगन।
3	3	थूआडा श्रंगार दिखावटी नेई होए, मतलब बाल गूथना, अते सुन्ने दे गहने, या पांति पांति दे कपड़े पाना
3	4	तुन्दी सुंदरता एस गल्ल उपर बननी चाईदी के तोस असल च के ओ, किके लीमी ते मन दी दीनगीं नाश नां ओनें आली सजावट कन्नें शैल लब्बे, किके परमेसर दी नजर च एदा मोल्ल बड्डा ऐ।
3	5	जेड़े पेले बेले दीयां जनानियां हियां ओर परमेसर च विश्वास करदी हियां ओर उनें उपर अपनी आस रखदी ही, अपने पति दी आज्ञा मनिये अपने आप गीं खुबसूरत बनान्दी हीयां।
3	6	इए जेया,जेकर दुऐं दा पला करदे ओ ओर डर दी चिंता नेई करदे, तां तन्न तोस सारा दी बेटियें जिए ओगीयां।
3	7	इयां गें ए पतियों, तोस भी बुध्दिमानी कन्नें अपने पत्नियां कन्नें जिन्दगी बसर करो, अते जनानी गी कमजोर पात्र जानिए उदा आदर करो, ए समझिये कि असें दमै जिन्दगी दे वरदान दे वारिस ऐ, जिदे कन्नें तुन्दी प्रार्थनाएं रुकी नी जान।
3	8	खीरी च, मैं तुन्दे कोला ए बोलना चानां ए के एक झोट रवो। ईक-दुजे दे लेई दया रखो ईक-दुजे दी चिंता करो। ईक-दुवे गीं पेन-प्रा दे रूप च प्यार रखो कमंड नेई करो।
3	9	बराई दे बदलै बराई नेई करो अते नां गाली दे बदलै गाली देयो; लेकन ओदे बदले शीश गै देयो, परमेसर ने तुसेंगी दुसरें उपर इक शीर्वाद देने आस्ते बलाया ए। अगर तोस ऐसा करदे ओ, ते परमेसर भी तुसेंगी शीर्वाद देग।
3	10	जेकर कोई अन्सान अपने जिन्दगी दा नंद लेना चांदा ए ते अच्छे दिन चांदा ए, ते उसी सावधान रहना चायदा कि ओ बुरी गल्लां नेई बोलें। ते उसी एसीयां गल्लां आखना बंद कर उड़ना चाईदा जेडा सच नेई एेन।
3	11	उसी ओ बंद करना चाईदा जेडा बुरा ए। एदे बजाय, उसी ओ करना चाईदा जेडा ठीक ए। दुज्जे कन्नें शांति च रेने आस्ते कड़ी मेंनत करो।
3	12	“कीके प्रभु दी आखा तर्मयों उप्पर लग्गी रोंदी, अते ओदे कन उन्दे बिनती दी ओर लगे रेंदे न; लेकन प्रभु बराई करने आले दे खलाफ रोंदा ऐ।”
3	13	जेकर तोस मेशा चंगे कम करने दी कोष्ट करा दे ओ, ते कोई भी असल च तुसेंगी चोट नी पुजाई सकदा ए।
3	14	मगर अगर अस अपने तर्मी वर्ताव दी बज्जा कन्नें दोख लेया करदे न, ते अस असल च तन ओगे। एसलेई, अगर ऐसे लोक एन जेड़े अस्सेंगी तमकी दिंदे न, ते उन्दे कोला नेई डरो ते कबराओ।
3	15	लेकन अपने दिल च मसीह दे लेई श्रद्धा रखो, ते उसी परमेसर दे रूप च इज्जत देओ, इए जेया कोई भी जबाब देने दे लेई मेशा तयार रवे, जेडा तुसेंगी आसें दे बारें च पूछे मगर लीमी ते मसीह दे पुरे डर कन्नें।
3	16	अते अपनी सोच भी शुध्द रखो, ता करी कि जिनें गल्लें दे बारै च तुन्दी बदनामी होंदी ऐ उन्दे बारै च ओ, जेड़ा मसीह च थूआड़े अच्छे चाल-चलन दा अपमान करदे न, शर्मिंदा होन।
3	17	कदें-कदें परमेसर ने तुसेंगी चंगे कम करने च भी परेशानी ते दर्द होन दित्ता ए। लेकन ए परेशानी ते दर्द कोला बेतर ए किके तुसें बुरे कम किते एन।
3	18	आऊँ आखाना ऐ के मसीह भी साड़े पापें दे खातर कष्ट चलीयै मरी गे। ओ शडा इक बार मरी गिया ते इसी परतियें करने दी जरुरत नी एे। ओ इक सच्चा इन्सान हा जेडा अतर्मी आस्ते मरेया। ताँके ओ अस्सें परमेसर दे कोल लिये आयें। उनें उन्दे शरीर गी मारी उड़या बलके ओसदी आत्मा जिन्दी ए।
3	19	अदुं उसदी आत्मा ने जाइए उनें आत्माऐं गी शोभसमाचार सनाया, जेड़े ओस मोये दे आत्मा दी जगह च परमेसर थमां कैद एे।
3	20	ऐ उनें लोकें दी आत्मा ही जिन्नें बड्डे पेले परमेसर दी अज्ञा नी मन्नी ही। जेदुं नूह अपनी चाज गी बना दा हा, ओस बेले परमेसर ने बड्डी सबर कन्नें इंतज़ार कित्ता के ए लोग तोबा करन। लेकन ओस प्यानक आड़ चां शेडे अठ लोकें गीं डुबने कोला बचाया गिया हा।
3	21	पराने बेले च उन्दी मुक्ति साड़े मुक्ति दा इक मसाल ए जेले अस पवित्रशनांन लेंदे न। जेस पानी च अस पवित्र शनान लेंदे न, ओ साड़े जेंद दे मैल नी कडदा ए, मगर ये इक शारा ए के असें परमेसर कोला माफी मंगी ए ताँके साडा मन ओर परेशान नेई ओए। अस्सें माफ़ी मिली सकदी, किके यीशु मसीह अपनी मोत चां परतिये जिन्दा ओइया ते ओ अज भी जींदा ए।
3	22	ते ओ स्वर्ग चली गिया। ऊन ओ सब्तुं खास जगै च परमेसर दे सजें पासे ए, ते ओ सारे सोर्गदूत ते सारे अधिकारियें ते शक्तियें उपर उकुम्मत करदा ए।
4	1	एसलेई, किके मसीह ने अपने जेंद च रोंदे ओए दर्द दा सामना कित्ता, एसलेई अस्सें भी उसै नजरें कन्नें दर्द दा सामना करने आस्ते त्यार ओना चाईदा ए। जेकर तोस मसीह दे खातर दोख चूकना चांदे ओ, एस दा मतलब ए ऐ के तोसें पाप नी करने दा फैसला करी दित्ता।
4	2	नतीजा ए ओया के,ओ आदमी अपनी सारी जिन्दगी एस तरती उपर अपनी पापी अंसानी चा गी नी जीग, लेकन ओ उए गै करग जेडा परमेसर ओस तां कराना चांदा ए।
4	3	कीके अन्य जातीयें दी मरजी दे लेखा कम करने, अते लुचपन दी बुरी अभिलाषाऐं, मतवालापन, लिलाक्रिड़ा, पियक्कड़पन, अते मूरतपूजा च जिथें तकर अस्सें पैहले बेला गवाया, उए बड़ा ओया।
4	4	एसलेई तुन्दे पुराने दोस्त एरान ओदे न जदुं तोस उनेंगी ओस दुष्ट चीजां च जोड़दे ते ओ नी करदे न जेडा ओ करदे न। एसलेई ओ तुन्दे बारै च गलत गल्लां बोलदे न;
4	5	लेकन इक देन ओ निश्चित रूप च परमेसर दे कोंल आईये खड़े होई जानगे,ते परमेसर उनें बिचां सबने कोला तरती च उन्दे कमां दे बारै च पूछनगे। परमेसर जिन्दे दा ते मोयें लोकें दा इन्साफ करग।
4	6	एस कारन ए के मरे दे लोकें ने भी मसीह दे बारै च शोभ समाचार सुनीदी ऐ। उन्दे जेंद गी सारे लोकें दे लेखां मरना पेया, लेकन ऊन ओ आत्मा च परमेसर कन्नें मेशा दे लेई रोंदे न।
4	7	सारी गल्लें दा अन्त जल्दी होने आला ऐ; साफ़ रूप कन्नें प्रार्थना करो ते अपने उपर काबू रखो।
4	8	सब्तुं खास ये ए के इक-दुज्जे कन्नें मांनदारी कन्नें प्यार करो किके अगर तोस लोकें कन्नें प्यार करदे ओ, तें तोस मेशा कोई भी गलत कम गीं माफ करने दे लेई तैयार रोगें, जेडा उनें कित्ता ए।
4	9	अपने कर च लोकें दा स्वागत करो ते बैगेर लामा किते ये कम करो।
4	10	हर इक अन्सान गी परमेसर कोला ईक वरदान दित्ता गेदा ए ते ओस दा इस्तेमाल दुयें दीं सेवा करने दे लेई करना चाइदा। अपने वरदाने गी परमेसर दे अच्छे दासे जेया इस्तेमाल करना चाइदा।
4	11	जेकर तुन्दे कोल शिक्षा देने दा वरदान ए, ते तुसेंगी परमेसर दे शोभ समाचार दा प्रचार करना चाइदा ए। जेकर तुन्दे कोल दुयें लोकें दीं सेवा करने दे लेई बरदान ए, तें ओस शक्ति कोला करें जेडा परमेसर तुसेंगी दिंदा ए। तां तोस जे केश भी करदे ओ उसी यीशु मसीह थमां परमेसर दी महिमा लेई आग। सारी शान ते शक्ति ओसदे लेई मेशा दे लेई ए! आमीन।
4	12	हे प्रियो, ओस दर्दनाक चीजें दे बारै च एरान नी ओना जेड़े अप्पुं सताए जांनदे न किके तोस मसीह दे ओ। मगर ये चीजां दखाने दे लेई ओ आ दी ए। के के तोस असल च परमेसर गीं मन्नदे ओ। एसलेई ए नेई सोचो के तुन्दे कन्नें केश ओचन ओ आ दा।
4	13	बस एस्दे बारै च खोश रवो, किके तुसेंगी मसीह थमां मिले दा कष्ट दा इक इस्सा मिलेया ए। ओसदे बज्जा,जदुं मसीह सारे लोकें दे लेई अपनी शान प्रगट करने दे लेई परतिये आंदा ए, तें तुन्दा नंद असल च बड्डे नंद कोला परेदा ओग।
4	14	पी जेकर मसीह दे नां दे लेई तुन्दी निंदा कित्ती जान्दी ऐ अते तुस तन्न हो, कीके मैमा दा आत्मा, जेहड़ा परमेसर ऐ, जेडा थूआड़े उप्पर छाया करदा ऐ।
4	15	थूआड़े बिचा कोई मनुक्ख हत्यारा या चोर या गन्दे कम होने, या पराए कम च हथ पाने दे कारन दुःख नां पाए।
4	16	लेकन जेकर मसीही होने दे वज्जा दुःख पान, अते शर्मिंदा न होवो, लेकन एस गल्ल दे लेई परमेसर दी मैमा करो।
4	17	कीके ओ इन्साफ दा बेला आई पुजेया ऐ कि पैहले परमेसर दे लोकें दा इन्साफ कित्ता जाए; एसकरी ओ असें पेले विश्वासियों दा इन्साफ करग, ओस प्यानक चीजे दे बारै च सोचे जेडा उनें लोकें दे कन्नें ओगी उन्दे आैने आली शोभ समाचार दा पालन नेई करदे न।
4	18	अते जीयां पवित्र शास्त्र च लिखेया ए जेकर इक अच्छे इन्सान गीं बचाना बडा गै ओखा ए, ते दुष्ट इन्सान ते पापी पक्की तोर च नष्ट ओई जागे!
4	19	ता करी जेहड़ा परमेसर दी मरजी कन्नें दुःख चलदे न, ओ पलाई करदे होए अपने-अपने प्राण गी बश्वासयोग सजनहार दे हथ च सौंपी देन।
5	1	केश गल्लां ऐसी भी ऐन जेडा मैं उत्थें दे अगबें कन्नें आखना चानां ए किके मैं भी तु न्दे जेया बुजुर्ग आं। मैं अप्पुं उन कष्टें गीं दिखेया ऐ जेडायां मसीह ने बड्डे पेले गै आसल किते हे। जदुं ओ परतियें वापस आग, ते मैं भी उंदी महिमा च हिस्सा लेगा। इक साथी बुजुर्ग दे रूप च, मैं तुन्दे कोला बेनती करना।
5	2	जेस लेखा चार्ने आला अपनी पेडां च नज़र रखदे न, उए जेया गै तुसेंगी अर किसै च नज़र रखनी चाईदा जिसे परमेसर ने तुन्दे निगेरानी च रक्खे दा ए। इसी अपना समझींए करो, किके इए परमेसर चांदा ए। सिर्फ एसलेई नी गी तोस मजबूर ओ। ए कम न करो किके तोस पैसा आसल करना चांदे ओ बल्की परमेसर ते लोकें दी सेवा करने दी इच्छा दे कन्नें।
5	3	ते उनें लोकें दे लेखा जेड़े दुज्जे उप्पर उकुम्मत नी करो, जेडा तुसेंगी अपने आले दवाले उकुम्मत करने आले दे उक्म दे जेया सौंपे गदे न। मगर उन्दे लेई इक मसाल ओ।
5	4	ज्दुं यीशु मसीह, जेडा साड़ा खास चार्ने आल्ला परतिये वापस आंदा ए, तुसेंगी इक नाम दित्ता जाग जेडा कदें भी अपनी लेशक नी मुकग।
5	5	उए जेया, तोस जवान लोकें गीं अगबें लोकें दे ताबे रेइए तुसें सारे गीं एक-दुज्जे दी सेवा करनी चाइदी ए। किके कोई शास्त्र च पढ़ी सकदा ए, कि परमेसर कमंडी लोकें दा विरोध करदा ए, मगर ओ उनें लोकें दे लेई शैल ए जेडा लीम न।
5	6	एसलेई, अपने आप गीं परमेसर दे सामने लीम बनाएं जेडा बचाने दे लेई समर्थी ए ताँके ओ सेई मौकें उपर तुन्दा बड्डा मान करे
5	7	परमेसर गीं अपनी सारी चेन्ता ते चेन्तायें गीं दस्सें किके ओ तुन्दी चेन्ता करदा ए।
5	8	किके शतान, तुन्दा दोश्मन जेडा तुन्दे उपर अमला करना चान्दा ए ताँके तोस परमेसर दे पीछे चलो। ओ अग्गें बढ़ने आले शेर जेया ए, जिसी ओ खाई सकदा ए।
5	9	याद रखो तुसेंगी अपने मजबूत विश्वास दे कन्नें ओसदा विरोध करना चाईदा, विश्वास जेडा सारी दुनिया च रोआ दे न, एक्को जेय न। तुन्दे कोंल जेडा कष्ट ए।
5	10	परमेसर, जेडा सारी किसम कन्नें अनुग्रह कोला परोचे दा ए, ओनें असेंगी मसीह दे कन्नें साड़े चुंड दे बजाह अपने मेशा गौरव दे कन्नें साझा करने दे लेई चुनेदा ए ओदे बाद तोस थोड़े बेले दे लेई दुखी ओ। परमेसर तुसेंगी शैल बनाग तान्कें तुन्दे च कोई ज्यादा दोष न रवे ते ओ तुन्दे दिलें गीं मजबूत करे ते तुन्दे उपर परोसा बनाए रखें कें ओ मेशा बनी रवें।
5	11	ओ आदर ओनें दे योग न किके उसदी शक्ति दा कोई अंत नी ए। आमीन।
5	12	मैं सिलास दे मदाद कन्नें ए निक्की चिठ्ठी तुसेंगी लिखेया ते पेजेया ए। मैं उसी मसीह च ईक वफादार साथी विश्वासी दे रूप च मन्दा हाँ। लेखन च मेरा उद्देश्य तुसेंगी ओंसला देना ए ते तुसेंगी यकीन करना ए के तोस जेडा तजरबा करा दे ओ असल च तुन्दे आस्ते परमेसर दी दया दा ईस्सा ए। एस अनुग्रह च पक्के रवो।
5	13	बाबुल शहर दे विश्वासी, जिन्हेंगीं परमेसर ने चुनाया ए, जीयां उनें तुसेंगी चुनाया ए, तुसेंगी शोभकामनां पेजादा ए। मरकुस, जेडा मेरे लेई इक पुत्र दे जेया ए, तुसेंगी भी अपनी शोभकामनां पेजादा ए।
5	14	एक-दुज्जे गीं असली प्यार कन्नें सलाम अख्खो। आऊँ प्रार्थना करना के परमेसर अर कुसेंगीं शान्ति प्रदान करें जेड़े मसीह दे न।
