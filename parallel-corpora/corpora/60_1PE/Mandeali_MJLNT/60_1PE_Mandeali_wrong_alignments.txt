60_1PE	1	14	होर हुक्म मनणे वाले बच्चे साहीं परमेसरा रा हुक्म मन्हा। बुरे काम नी करहा, जेस जो करणे री इच्छा तुस्से पैहले रखे थे जेबे परमेसरा री सच्चाई जो नी जाणदे थे।
60_1PE	2	2	जिहां नंऊँऐं जम्मिरे बच्चे माऊआ रे दुधा री इच्छा रखे, तुस्से भी परमेसरा रे बचना जो सीखणे री इच्छा रखा, ताकि आत्मिक रूपा ले स्याणे बणी सको। होर तेबे आखरी मन्झ परमेसरा तुस्से एस संसारा री बुरी गल्ला ले पूरी तरहा बचाई लेणे।
60_1PE	3	5	होर बौह्त पैहले जो ज्नानिया परमेसरा पर आस रखी थी होर जिन्हों भरोसा था कि तेस आपणे वादे पुरे करणे; स्यों ज्नानिया आपणे आपा जो एस तरहा ही सजाई थी। होर इधी कठे स्यों आपणे लाड़े रे अधीन भी रही थी।
60_1PE	3	19	फेरी तेसरी आत्मे जाई किन्हें तिन्हा दूजी आत्मा जो खुसी री खबर सुणाई, जिन्हों परमेसरे तेस जगहा मन्झ कैद करी रखिरा, जेथी मरिरे लोका री आत्मा ई।
60_1PE	3	20	ये तिन्हा लोका री आत्मा जिन्हें बौह्त टैम पेहले परमेसरा रे हुक्मा जो नी मन्नेया था, जेबे नूह जहाज बणाया करहा था परमेसरे सबर करी किन्हें रुकी रैंहयां कि, लोक पाप करणा छाडी दे, पर जेबे जल प्रलया मन्झ सभ लोक डूबी किन्हें मरी गये ता सिर्फ आठ ही लोक बचे जो जहाजा पर कोहे।
60_1PE	3	22	होर से स्वर्गा मन्झ चली गईरा। ऐबे से तेथी परमेसरा रे सीधी वखा जो आ, जो सभी ले खास जगहा ई; होर से सभ स्वर्गदूत होर अधिकारी होर सामर्था गास राज करहा।
60_1PE	4	3	क्यूंकि परमेसरा पर विस्वास नी करणे वाले जिन्हा गल्ला ले खुस हुए, तिन्हा गल्ला जो करणे मन्झ तुस्से पैहले ई टैम गुआई दितेया, होर ऐबे भतेरा हुआ। होर स्यों गल्ला ये ई कि-लुचपन करणे री बुरी इच्छा, पी किन्हें मुताली जाणा, रंगरलिया, दारू-बाजी, होर घृणित मूर्ति री पूजा करणा।
