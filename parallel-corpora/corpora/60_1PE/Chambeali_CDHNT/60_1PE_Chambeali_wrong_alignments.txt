60_1PE	1	14	परमेश्‍वर रे हुकमां जो इस तरिक्के कने मन्नेया करो जिय्यां अच्छे बच्चे अपणे प्यो रे हुकमां जो मनदे। तिन्हा बुराई रे कम्मां जो करणे री चाह्‍त मत रख्खो जे तुसी तिस बेल्ले करणा चाह्‍ंदे थिये जां तुसी परमेश्‍वर जो नी जाणदे थिये।
60_1PE	2	2	जिय्यां कि नौए जम्मे रे बच्चे अपणी माँ रे दुद्द जो तोपदे, जे कि इक्कदम खरा हुंदा, तिय्यां ही तुसी जो भी परमेश्‍वर रे वचन जो सिखणी री चाह्‍त रखणा चाएदी ताकी तुसी आत्मिक तौर पर परिपक्व होई जाओ। तां फिरी आखिर बिच, परमेश्‍वर ने तुसी जो इस दुनिया री बुरी चिज्जां का बचाणा।
60_1PE	2	3	किजोकी पवित्रशास्त्र बिच इस हिसाब कने लिख्खे रा है, “तुसां ने अपणे अनुभव कने सिख्खे रा है कि परमेश्‍वर भले हिन।”
60_1PE	2	12	तुसी रे नेड़े-तेड़े रैह्णे वाले लोक जे परमेश्‍वर बिच विश्वास नी करदे इय्यां जरूर बोलगे कि तुसी गलत कम्म करेया करदे हिन। पर तुसी इक्क इदेइ जिन्दगी जियो ताकी से लोक तुसी रे भलाई रे कम्मां जो दिख्खी सकण ते मसीह यीशु रे हटणे रे दिन पर परमेश्‍वर री महिमा करण।
60_1PE	2	16	तुसी जो कोई भी से करणे का नी रोक्की सकदा जे तुसी करणा चाह्‍ंदे किजोकी तुसी असां प्रभु यीशु मसीह रे जरिये अजाद करी दित्ते गे रे हिन। पर इस गल्ल रे बहान्ने कोई गलत कम्म मत करदे। बल्कि तुसी जो अपणे कम्मां कने ए दिखाणा चाएदा कि तुसी परमेश्‍वर रे सेवादार हिन।
60_1PE	3	5	इन्हा गुणां रे ही जरिये पैल्ले जमान्ने री भक्त जनानियां ने अप्पु जो परमेश्‍वर री बिच खुबसूरत बणाया जिन्हा जो इस गल्ल रा भरोस्सा थिया कि परमेश्‍वर ने तिन्हा कने कित्ते रे वादेयां जो पुरा करणा, ते इय्यां ही से अपणे लाडे़यां रे अधीन रेई।
60_1PE	3	12	किजोकी परमेश्‍वर हमेशा तिन्हा लोक्कां रा ध्यान रखदे जे भलाई रे कम्म करदे, ते से हमेशा तिन्हा लोक्कां री प्रार्थनां सुनणे तांइ तयार रैह्‍न्दे, पर परमेश्‍वर तिन्हा लोक्कां रे खिलाफ हिन जे बुराई रे कम्म करदे।”
60_1PE	3	20	ए तिन्हा लोक्कां री आत्मां हिन जिन्हा ने लम्बे समय पैल्ले परमेश्‍वर रे हुकम री ना-फरमानी कित्ती थी, जां नूह अपणा जहाज बणाया करदा थिया, ते परमेश्‍वर इस गल्ल रा इंतजार करेया करदे थिये कि ए लोक अपणे पाप्पां का तौबा करगे कि नी। पर सिर्फ आठ्ठ लोक ही तिस भयानक बाढ़ बिच डुबणे का बचाए गे।
60_1PE	4	3	किजोकी तुसी ने अपणे पैल्ले री जिन्दगी जो तिन्हा कम्मां बिच गुजारी दित्ती जिन्हा जो करणे बिच अविश्वासी लोक बड़े खुश रैह्‍न्दे। तुसी री जिन्दगी व्यभिचार ते अश्लीलता, ते अविश्वासी लोक्कां री धाम ते शराब पी करी मतवाल्ले होणे, रंगरेलियां मनाणे, ते तिन्हेरी मूर्तां री पूजा करणे बिच बित्ती जिन्हा का परमेश्‍वर नफरत करदे।
60_1PE	4	5	पर इक्क दिन परमेश्‍वर ने तिन्हा सारेयां का हिसाब-किताब लैणे तांइ तिन्हा जो अपणे मुहाग्गर खड़ा करणा, ते परमेश्‍वर ने तिन्हा सारे मणुआं का तिन्हा कम्मां रे बारे बिच पुच्छणा जे तिन्हा ने इस धरती पर रैह्‍न्दे बेल्ले कित्ते। परमेश्‍वर ने क्‍या जिन्दा ते क्‍या मुर्दा, हर इक्क जणे का हिसाब-किताब लैणा।
60_1PE	4	18	जिय्यां कि पवित्रशास्त्र बिच लिख्खे रा है, “इत्ते तीकर कि ठीक मणुआं जो छुटकारा पाणे का पैल्ले जुल्म सैह्‍णा जरूरी है, दुष्ट लोक्कां का भी जादा जे परमेश्‍वर री अधीन नी रैह्‍न्दे।”
60_1PE	4	19	इधेरे तांइ तिन्हा लोक्कां जो परमेश्‍वर बिच विश्वास करणा जारी रखणा चाएदा जे लोक परमेश्‍वर री मर्जी रे मुताबिक जुल्म सहन करदे। परमेश्‍वर से चीज हमेशा करदे जिसेरा वादा तिन्हा ने कित्ते रा हो, इधेरे तांइ भलाई रे कम्म करदे रेयो।
60_1PE	5	8	चुकन्ने ते तयार रेयो, किजोकी शैतान जे तुसी रा दुश्मण है, से तुसी पर हमला करणा चाह्‍ंदा ताकी तुसी परमेश्‍वर रे गलाए चलणा छड्डी देयो। से कुसकी शेर सांइ है जे कुसकी जो मारी करी खाई रखणे तांइ दाहड़दे होए चौं पास्से घूमदा रैहन्दा।
