60_1PE	2	12	ज़ो लोका परमेश्वरा पैंधै बशाह नैंई केरदै ते तुसरै च़ोहू पासै रौंहदै लागै सी होर बोली सका सी कि तुसै गलत केरदै लागै सी। ऐण्ढी शोभली ज़िन्दगी ज़ीआ कि ते तुसरै ज़रियै केरेदै खरै कोम हेरणै होर तेई रोज़ परमेश्वरा बै महिमा देणी ज़ैबै मसीह दबारा ऐणा।
60_1PE	3	20	ऐ तिन्हां लोका री आत्मा ती ज़ुणियै बोहू पैहलै परमेश्वरा रा हुक्म नैंई मनू ती। ज़ैबै नूह आपणै ज़हाज़ा बै बणादा लागा ती, तैबै परमेश्वरै बड़ै धिरजा सैंघै इंतज़ार केरू की कि इन्हां लोका पश्चाताप केरना। पर तेसा खतरनाक बाड़ा न सिर्फ़ औठ लोका ही बच़ाऐ ती।
