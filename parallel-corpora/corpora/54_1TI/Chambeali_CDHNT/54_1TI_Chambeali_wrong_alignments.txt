54_1TI	1	6	झुठ्ठे शिक्षकां ने तां इन्हा गल्लां जो छड्डी दित्ते रा है ते बेकार री गल्लां री बैह्सबाजी बिच पेई गे रे हिन।
54_1TI	1	10	व्यभिचारियां तांइ, दुए मर्दां कने अस्वभाविक रिश्ते बनाणे वाले मर्दां तांइ, गुलामी तांइ मणुआं जो बेचणे वाले लोक्कां तांइ, झूठ बोलणे वाले लोक्कां तांइ, झुठ्ठी कसम खाणे वाले लोक्कां तांइ ते सही शिक्षा रे उलट कुसकी भी तरिक्के रा कम्म करणे वाले लोक्कां तांइ है।
54_1TI	1	18	मेरे पुत्तर तीमुथियुस, मेरे तेरे जो ए सलाह देया करदा है, मै चाह्‍ंदा कि तू भविष्यद्वक्ता रे बोल्ले री गल्लां याद करे कि तेरे कने क्‍या होणा। तेरे जो तिसेरी बोल्ली री गल्लां जो तिन्हा झुठ्ठी शिक्षा दैणे वाले लोक्कां रे खिलाफ हथियार सांइ इस्तेमाल करणा जरूरी है।
54_1TI	3	5	जे अगर से मणु अपणे परीवार जो ढंग कने ना चलाइ सके तां पक्के तौर पर से मणु परमेश्‍वर रे लोक्कां री देख-रेख करणे रे काबिल भी नी होई सकदा।
54_1TI	3	6	कलीसिया रा बड्डा मुखिया विश्वास बिच भी पक्का होणा चाएदा वरना तिनिये घंमड कने भरी जाणा ते तिसजो से ही सजा मिलणी जे शैतान जो मिल्ली थी।
54_1TI	3	8	तिय्यां ही कलीसिया रे सेवादार मणुआं रा भी लोक्कां बिच खरा नां होणा चाएदा। से दोगली गल्लां करणे वाला, पियक्कड़ ते पैसे रा लालची नी होणा चाएदा,
54_1TI	3	9	पर परमेश्‍वर ने जे संदेश साफ विवेक रे जरिये जाहिर कित्ते रा है, तिन्हा जो तिस विश्वास करणे बिच बधणा चाएदा।
54_1TI	4	7	पर नासमझी री मनघड़ंत कहाणिया बिच समय मत बर्बाद जिस कने परमेश्‍वर जो आदरमान नी मिलदा पर तुसी जो अप्पु जो ईश्वरीय जिन्दगी जीणा सिखाणा चाएदा।
54_1TI	4	12	किजोकी तुसी जुआन हिन इधेरे तांइ इस हिसाब कने बर्ताव करो ताकी कोई तुसी रा अनादर ना करी सके पर तुसी जो गल्ल-बात करणे कने, तुसी रे बर्ताव कने, दुज्जेयां तांइ अपणे प्यार री वजह कने, मसीह बिच तुसी रे विश्वास री वजह कने ते तुसी रे बेदाग जिन्दगी री वजह कने विश्वासियां तांइ इक्क खरा उदारण बनणा चाएदा ताकी से भी तिय्यां ही करण।
54_1TI	4	13	जां तांइ मै तित्ते ना पुज्जां तां तांइ कलीसिया बिच विश्वासियां रे सामणे पवित्रशास्त्र पढ़णे, तिन्हा जो प्रोत्साहित करणे ते सिखाणे बिच वक्त गुजारो।
54_1TI	5	6	पर जे विधवा जनानियां अपणा पुरा वक्त एश-मस्ति बिच कडदी से शरीरी तौर पर ता जिंदी है पर आत्मिक तौर पर मरी चुके री है।
54_1TI	5	7	इन्हा सारी गल्लां रे बावजूद भी कलीसिया रे मणुआं जो ए शिक्षां देया कर ताकी कोई तिन्हा विधवा जनानियां पर इल्जाम ना लाए।
54_1TI	5	17	कलीसिया रा कोई भी मुखिया जे अगर अपणा कम्म सही तरिक्के कने करदा तां तिसेरी इज्जत होणा चाएदी खासतौर पर कलीसिया रे से बुजुर्ग लोक जे परमेश्‍वर रे संदेश जो सिखांदे ते प्रचार करदे।
54_1TI	5	22	जल्दबाजी बिच कुसकी भी मणु पर हत्थ रख्खी करी तिसजो परमेश्‍वर री सेवा करणे तांइ मुखिया मत बणांदे। कुसकी रे पाप बिच हिस्सेदार मत बणदे, अप्पु जो पवित्र बणाई रख्खो।
54_1TI	6	6	पर असां तांइ ए खरा है कि असी से कम्म करिये जिस कने परमेश्‍वर खुश हुंदे ते तिस बिच संतुष्ट रैह्‍ण जे परमेश्‍वर असां जो दिंदे।
54_1TI	6	12	जिय्यां इक्क खरा सिपाई लड़ाई रे मैदान बिच कदी हार नी मनदा तिय्यां ही तुसी जो भी परमेश्‍वर बिच विश्वास करणा ते तिन्हा रे हुकमां जो मनणा नी छडणा चाएदा ते हमेशा री जिन्दगी जो थाम्मि लेयो।
54_1TI	6	19	जे अगर से लोक इय्यां करदे तां ए इदेया होणा कि जिय्यां से अपणी आणे वाली जिन्दगी तांइ अप्पु तांइ स्वर्ग बिच दौलत कठेरेया करेया करदे होण ते से दौलत कदी भी नी गोचणा। ते तिन्हा जो सच्ची जिन्दगी दित्ती जाणी जे कि हमेशा री जिन्दगी है।
54_1TI	6	20	हे तीमुथियुस, इस जिम्मेदारी रा ध्यान रख्खे कि तू से कम्म जरूर करे जे करणे तांइ परमेश्‍वर ने तिज्जो चुणे रा है, मनघड़ंत ते खोखली गल्लां का दूर रेयो जे सुनणे बिच समझदारी री गल्लां लगदी।
