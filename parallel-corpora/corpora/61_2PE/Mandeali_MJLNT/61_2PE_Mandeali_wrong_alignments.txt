61_2PE	1	8	क्यूंकि अगर ये गुण तुस्सा मन्झ ऐें, होर ये गुण तुस्सा मन्झ बढ़दे ही जाऐ ता तुस्से आस्सा रे प्रभु यीसू मसीह रे बारे मन्झ एस तरीके किन्हें जाणना, जेता ले तुस्सा री जिन्दगी बेकार होर निकम्मी नी हूणी।
61_2PE	1	10	इधी कठे हे भाईयो होर बैहणो, हर से काम करणे री पूरी कोसिस करहा, जेता ले तुस्से आपणे आपा जो होर दूजे लोका जो जाहिर करी सको कि परमेसरे पक्का तुस्से चुणिरे; होर आपणे लोक हूंणे रे कठे सादीरे। क्यूंकि अगर एह्ड़ा करघे, ता तुस्सा कधी भी पापा मन्झ नी पऊणा।
61_2PE	2	4	तुस्से जाणांहे कि बौह्त पैहले कुछ स्वर्गदूते परमेसरा रे हुक्मा जो नी मन्नेया था, ता परमेसरे तिन्हो सजा दिति। तिन्हें स्यों दूत नरका मन्झ भेजी दिते, जेथी तिन्हो सांगला किन्हें बान्ही किन्हें नह्यारे मन्झ रखीरा, ताकि से न्याय रे ध्याड़े तक जेबे तक तिन्हो सजा मिले, तेथी पईरे रेहणा।
61_2PE	2	5	तुस्से ये भी जाणहां ऐें कि बौह्त पैहले एह्ड़े लोक थे जो परमेसरा रे डरा बगैर जिन्दगी जीहां ऐें थे, होर परमेसरे तिन्हा लोका रे बुरे कामा जो भी नजरअंदाज नी कितेया। एता रे बजाय परमेसरे तिन्हो सजा दिती होर जल प्रलय कुराई किन्हें पूरी धरती जो भरी दितेया, जेबे तक कि सारे लोक मरी नी गये। पर तिन्हें नूह बचाया जो परमेसरा री नजरा मन्झ धर्मी बणने रा प्रचार करहा था, होर तेस साउगी सात आदमी भी बचाए।
61_2PE	2	10	परमेसर सभ बुरे लोका जो सजा देणी पर तेस तिन्हो झूठे उपदेस स्खाणे वाले जो पक्का सजा देणी। जो आपणे बुरी होर पापा री अभिलासा रे मताबक जिन्दगी जीये होर परमेसरा रे हका जो आपणे जिन्दगी ले नकारा ऐें। स्यों ढीठ होर घमंडी ऐें, तिन्हो स्वर्गा रे महिमामय प्राणिया रे बारे मन्झ बुरा बोलणे ले डर नी लगदा।
61_2PE	2	15	होर स्यों ठीक काम नी करदे, होर जिहां बौह्त पैहले बओरा रे मह्ठे बिलामे जो बुरे काम कितिरे थे, तिन्हें भी एह्ड़ा करणा सुर्हू करी दितिरा। तेस जो पैसा कमाणे रे कठे लोका ले पाप कुराणा बांका लगहा था।
61_2PE	2	17	ये झूठे उपदेस स्खाणे वाले लोक सुक्किरे पाणी रे छुड़ु साहीं बेकार ऐें, होर एह्ड़े बादल साहीं ऐें जेस जो बरखा ले पैहले ही तूफान डूआई किन्हें लई जाहाँ; होर इधी कठे स्यों एह्ड़े जिन्हा ले कोई फायदा नी आ। परमेसरे तिन्हारे कठे एह्ड़ी जगहा त्यार कितिरी जेथी पूरी तरहा न्याहरा आ।
61_2PE	2	18	जेबे स्यों लोको स्खायें, स्यों बेकार होर बडयाई री गल्ला जो बोल्हे। स्यों बोल्हे कि स्यों आपणी सरीरा री इच्छा रे मताबक बेज्जत करणे वाली सारी गल्ला जो करही सक्हा ऐें। होर जिन्हें लोके ऐबे-ऐबे बुरे काम करणा छाडी किन्हें विस्वासी बणिरे, स्यों तिन्हा जो धोखा देई किन्हें वापस पाप करणे रे कठे हिम्मत दे।
61_2PE	2	21	मेरे बोलणे रा मतलब ये आ कि परमेसरा तिन्हा लोका जो ज्यादा सजा देणी जिन्हें मसीह छाडी दितिरा, एता रे बजाय तिन्हा लोका ले जिन्हें से कधी अपनाईरा नी। तिन्हारे कठे ये ई ठीक था कि तिन्हा जो पता नी लगदा कि किहां तिन्हा धार्मिकता री जिन्दगी जीणी। पर ऐबे स्यों जाणांहे कि क्या सही आ, पर तिन्हें परमेसरा रे हुकमा जो टाल्ली दितिरा जो आस्से चुणिरे चेले तिन्हो सखाईरा था।
61_2PE	3	6	होर एस पाणी ले तेस टैमा रे संसारा जो नास कितेया। तिन्हें बड़ी भारी बरखा भेजी, जेता ले धरती मन्झ बाढ़ आई होर सारे प्राणी नास हुई गये।
61_2PE	3	17	हे लाडले भाईयो होर बैहणो, तुस्से लोक पैहले ले ई जाणहां ऐें कि युयां गल्ला हूणीं। इधी कठे चतन्न रैहया, परमेसरा री व्यवस्था जो नी मनणे वाले लोक तुस्सा जो झूठ बोली किन्हें नी भड़काए, एह्ड़ा करी किन्हें तुस्सा सच्ची गल्ला पर विस्वास करणा छाडी देणा, जिन्हा गल्ला पर तुस्से पैहले विस्वास कितिरा था।
