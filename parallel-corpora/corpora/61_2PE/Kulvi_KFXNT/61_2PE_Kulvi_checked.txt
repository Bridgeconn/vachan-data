1	1	हांऊँ शमौन पतरस ज़ो यीशु मसीह रा एक दास होर प्रेरित सा ऐ चिट्ठी तुसाबै लिखदा लागा सा। हांऊँ तुसा सैभी बै लिखदा लागा सा ज़ो तेई कीमती बशाह बै साँझ़ा केरा सी ज़ो आसा हागै सा, ऐ बशाह तुसाबै धिना सा किबैकि यीशु मसीह न्यायी सा ज़ो आसरा उद्धारकर्ता होर परमेश्वर सा।
1	2	हांऊँ प्रार्थना केरा सा कि परमेश्वर तुसाबै होर ज़ादा अनुग्रह होर शान्ति दै, ज़ैण्ढै कि तुसै परमेश्वर होर आसरै प्रभु रै आपणै ज्ञाना न बढ़ा सी।
1	3	परमेश्वरै आपणी शक्ति रै ज़रियै आसाबै सौ सैभ किछ़ धिना सा ज़ो आसाबै परमेश्वर बै एक खुश केरनु आल़ी ज़िन्दगी ज़ीणै री तैंईंयैं लोड़ी। ऐ मुमकिन सा किबैकि आसै परमेश्वरा बै जाँणा सी होर सौ सौऐ सा ज़ुणियै आसाबै आपणी महानता होर शोभलै गुणा रै ज़रियै आपणै लोक होंणै री तैंईंयैं शाधु सा।
1	4	इन्हां सैभी रै ज़रियै परमेश्वरै आसाबै महान होर कीमती वरदान धिना सा ज़ो तेइयै वायदा केरू ती। इन्हां वायदै रा इस्तेमाल केरिया आसै दुनिया न तिन्हां बुरी इच्छा न बच़ी सका सी ज़ो लोका बै नाश केरा सी, होर परमेश्वरा रै स्वभावा न एक हिस्सा होई सका सी।
1	5	होर एसा बजहा तुसाबै सिर्फ़ मसीह पैंधै बशाह नैंई केरना चेहिऐ, तुसाबै हमेशा सौ केरनै री भी कोशिश केरनी चेहिऐ ज़ो होरी री तैंईंयैं शोभला सा, तुसाबै सिर्फ़ सौऐ नैंई केरना चेहिऐ ज़ो शोभला सा, तुसै ऐण्ढै मांहणु भी बणा ज़ो बुद्धिमानी सैंघै बर्ताव केरना भी जाँणा सा,	WRONG ALIGNMENT
1	6	होर न सिर्फ़ तुसाबै जाणना चेहिऐ कि कैण्ढै बुद्धिमाना सैंघै बर्ताव केरना सा, तुसाबै आपणै आपा बै भी काबू डाहणा चेहिऐ, ताकि तुसै ते बुरै कोम मता केरा ज़ो केरना चाहा सी, तुसाबै सिर्फ़ आपणै आपा बै काबू नैंई केरना चेहिऐ, तुसाबै परेशानी न धीरज भी डाहणा चेहिऐ, तुसाबै ऐण्ढै ज़ीणा चेहिऐ ज़ो परमेश्वरा बै शोभला लागा सा।
1	7	तुसाबै ऐण्ढै नैंई ज़ीणा चेहिऐ ज़ो परमेश्वरा बै शोभला नी लागदा, तुसाबै आपणै ही टबरा सांही एकी दुज़ै री झ़ुरी केरनी चेहिऐ होर तुसाबै सिर्फ़ आपणै ही टबरा सांही एकी दुज़ै री झ़ुरी नैंई केरनी चेहिऐ, तुसाबै सैभी लोका सैंघै झ़ुरी भी केरनी चेहिऐ।	WRONG ALIGNMENT
1	8	किबैकि अगर ऐ गैला तुसा न बणिया रौहली, होर बढ़दी ज़ाली ता तुसाबै आसरै प्रभु यीशु मसीह री पछ़ियाणनै न नक्कमै होर निष्फल नी होंणै देणै।
1	9	पर अगर कोई मांहणु ऐण्ढै नी ज़ीआ सा ता, सौ एक ऐण्ढै मांहणु सांही सा ज़ो कांणा सा । तेइयै बिसरू सा कि परमेश्वरै सौ तिन्हां पापा री तैंईंयैं माफ़ केरू सा ज़ो तेइयै मसीह न ऐणै न पैहलै केरै ती।	WRONG ALIGNMENT
1	10	एसा बजहा न हे प्यारो, आपणै शाधिणै होर चुनिणै बै सिद्ध केरनै री तैंईंयैं कोशिश केरा, किबैकि अगर ऐण्ढा केरलै ता तुसा कैधी ठोकर नी खाँणी।
1	11	बल्कि एसा रीतियै तुसा आसरै प्रभु होर उद्धारकर्ता यीशु मसीह रै हमेशा रौहणु आल़ै राज्य न बड़ै आदरा सैंघै प्रवेश केरना।
1	12	ज़ैबैकि तुसै इन्हां गैला बै जाँणा सी, होर तुसाबै सच़ै वचन मिलै सी, तिन्हां न बणी रौहा सी, तैबै भी मूँ तुसाबै इन्हां गैलै री याद दिलाणै री तैंईंयैं त्यार रौहणा।
1	13	होर हांऊँ ऐ आपणी तैंईंयैं सही समझ़ा सा कि ज़ैबै तैंईंयैं हांऊँ ऐई डेरै न सा, तैबै तैंईंयैं मूँ तुसाबै याद दिलाँदै रौहणा।
1	14	किबैकि हांऊँ जाँणा सा कि मूँ छ़ेकै ही मौरना, किबैकि आसरै प्रभु यीशु मसीहै मुँभै साफ़ रीतियै रिहाऊ सा।
1	15	ऐबै मूँ ऐण्ढी कोशिश केरनी कि मेरै मौरनै न बाद तुसै इन्हां गैला बै हमेशा याद केरी सकलै।
1	16	किबैकि ज़ैबै आसै तुसाबै आपणै प्रभु यीशु मसीह री शक्ति रा होर ऐणै रा समाद धिना ती ता, च़लाकि सैंघै बणाईदी कहाणी पैंधै नी च़लदै, बल्कि आसै आपु तेइरा प्रताप हेरू ती।
1	17-18	आसै तेई पवित्र ढौगा पैंधै तेई सैंघै ती ज़ैबै तेइबै परमेश्वर पिता रै ज़रियै आदर होर महिमा धिनी ती। तेई बौगत परमेश्वर, परम प्रतापी न ऐ बोलिया आवाज़ आई, “ऐ मेरा आपणा प्यारा बेटा सा ज़ुणीन हांऊँ खुश सा!” आसै आपु स्वर्गा न ऐणु आल़ी आवाज़ शुणी।
1	19	आसै ऐ भी जाँणा सी कि मसीह रै बारै भविष्यवाणी केरनु आल़ै ज़ो गैला लिखी सा सौ पूरी सच़ सा, होर आसै ज़ो गैला तिन्हरी वापसी रै बारै न सिखाऊ ती, ते तिन्हां बै पक्का केरा सी, तुसाबै तिन्हां गैला बै शोभली तैरहा शुणना चेहिऐ, किबैकि ज़ैण्ढै निहारै न च़मकुदा एक दिऊआ लोका बै जाणै न सही बौत रिहाणै न मज़त केरा सा, ऐ गैला तुसाबै जाणनै न मज़त केरा सा की कि सच़ सा। आसरै प्रभु यीशु मसीह रै वापस ऐणै तक तुसाबै तिन्हां गैला बै शोभली तैरहा शुणना चेहिऐ। तेइरा ऐणा नोंऊँऐं ध्याड़ै रै दोतकै सांही प्याशा आंणना, होर सौ भ्याणु तारै सांही होंणा। तेई बौगता तेइरा प्याशा तुसरै दिला न च़मकणा होर परमेश्वरा बै तुसरै सामनै स्पष्ट रूपा न प्रगट केरना।	WRONG ALIGNMENT
1	20	पर ऐ तुसरी तैंईंयैं समझणा जरूरी सा कि भविष्यवाणी केरनु आल़ै री ज़ो गैला तुसै शास्त्रा न पौढ़ा सी ते गैला सिर्फ़ भविष्यवाणी केरनु आल़ै रै आपणै विचार नैंई ती।
1	21	किबैकि कोई भी भविष्यवाणी मांहणु री इच्छा न कैधी नी हुई, पर भक्तजन पवित्र आत्मा न होईया परमेश्वरा धिरै न बोला ती।
2	1	ठीक तैण्ढै तैरहा ज़ैण्ढै झ़ूठी भविष्यवाणी केरनु आल़ै बोहू पैहलै आऐ ती, तैबै झ़ूठी शिक्षा देणु आल़ै तुसा मौंझ़ै ऐणा। तिन्हां झ़ूठी शिक्षा न पौड़ना ज़ुणी सैंघै लोका मसीह न बशाह केरना बन्द केरना। इन्हां झ़ूठी शिक्षा देणु आल़ै मसीह बै आपणा मालक होंणै न भी नाँ केरना। ऐण्ढी तैरहा तिन्हां आपु बै च़ानक नाश केरना।
2	2	होर बोहू सारै तिन्हां सांही लुचपन केरना, ज़ुणी री बजहा न सच़ाई री निन्दा केरनी।
2	3	इन्हां झ़ूठी शिक्षा देणु आल़ै लालची होंणा होर तिन्हां तुसा न ढैबुऐ पाणै री तैंईंयैं बनावटी कहाणी शुणाइया तुसाबै धोखा देणा। परमेश्वरै बोहू पैहलै फैसला केरू ती कि तेई तिन्हां बै सज़ा देणी होर सौ ऐण्ढा केरनै री तैंईंयैं त्यार सा। तेई पक्का ते नाश केरनै।
2	4	किबैकि ज़ैबै परमेश्वरै ते पाप केरनु आल़ै स्वर्गदूत नी छ़ौड़ै होर निहारे कुण्डा न पाऐ ताकि न्याय रै रोज़ा तैंईंयैं बन्दी रौहलै,
2	5	होर पैहलै ज़ुगा री दुनिया भी नी छ़ौड़ी, बल्कि भक्तिहीन दुनिया पैंधै महा जलप्रलय भेज़िआ धर्मै रै प्रचारक नूहा समेत औठ मांहणु बच़ाऐ,
2	6	होर सदोम होर गमोरा नगरा बै विनाशा री ऐण्ढी सज़ा धिनी कि ते भस्म केरै, ताकि ऐणु आल़ै भक्तिहीन लोकै री शिक्षै री तैंईंयैं एक उदाहरण बणलै,
2	7	पर सदोमा रा नाश केरनै न पैहलै तेइयै धर्मी लूता बै ज़ो अधर्मी रै बुरै चाल चलना न बोहू दु:खी ती सौ बच़ाई।
2	8	किबैकि सौ तिन्हरै बिच़ा न रौंहदै होर तिन्हरै अधर्मै रै कोमा बै हेरिया होर शुणिया हर रोज़ आपणै मना बै दु:खी केरा ती,
2	9	प्रभु आपणै भक्ता बै परीक्षा न कौढणा होर अधर्मी बै न्याय रै रोज़ा तैंईंयैं सज़ै री दशा न रखणा भी जाँणा सा।
2	10	खास केरिया तिन्हां बै ज़ो बुरी इच्छा रै पिछ़ै शरीरा रै मुताबक च़ला सी होर प्रभुता बै तुच्छ जाँणा सी, ते ढीठ होर हठी सी होर बड़ै औह्दै आल़ै बै बुरा भला बोलणै न नी डौरदै।
2	11	तैबै भी स्वर्गदूत ज़ो शक्ति होर सामर्था न तिन्हां न बड़ै सी, प्रभु रै सामनै तिन्हां बै बुरा भला बोलिया दोष नी लाँदै।
2	12	ऐ झ़ूठी शिक्षा देणु आल़ै निर्बुद्धि पशु रै बराबर सी, ज़ो ढौकिणै होर नाश होंणै री तैंईंयैं पैदा हुऐ सी होर ज़ुणी गैला बै ज़ाणदै ही नैंई, तिन्हरै बारै न होरी बै बुरा भला बोला सी, तिन्हां आपणी सड़ाहटा न आपुऐ शौढ़ना।
2	13	होरी रा बुरा केरनै रै बदलै तिन्हरा बुरा होंणा। तिन्हां बै दिन-ध्याड़ै भोग-विलास केरना शोभला लागा सा, ऐ कलंक होर दोष सा, ज़ैबै ते तुसा सैंघै खा-पीआ सी ता आपणी तरफा न प्रेम भोज केरिया भोग-विलास केरा सी।
2	14	तिन्हरी औछ़ी न व्यभिचार बौसू सा होर ते पाप केरै बगैर रूकी नी सकदै; ते तिन्हां लोका बै धोखा देआ सी ज़ो मसीह पैंधै पूरी तैरहा बशाह नी केरदै, होर ते तिन्हां बै पापा धिरै बै नेआ सी। ज़ादा न ज़ादा च़ीजा पाणै री तिन्हरै लोभा री बजहा न परमेश्वरा तिन्हां बै सज़ा देणी।
2	15	ते सीधी बौता बै छ़ौड़िआ भटकै सी होर बओरै रै बेटै बिलामै री बौता न च़ला सी, ज़ुणियै बुरै कोम केरिया ढैबुऐ कमोणा पसन्द केरै।
2	16	पर परमेश्वरै सौ तेसा बुराई री तैंईंयैं डाँटू ज़ो तेइयै केरी ती। तेइरी गधियै मांहणु री बोली बोलिया होर भविष्यवाणी केरनु आल़ै बै गलत केरनै न रोकू।
2	17	ऐ झ़ूठी शिक्षा देणु आल़ै शुकै कुँऐ होर ब्यानै लाइया उड़ाऐदै बादला सांही सी, परमेश्वरै तिन्हरी तैंईंयैं हमेशा रा निहारा ठहराऊ सा।
2	18	ते घमण्डै री बेकार गैला केरिया लुचपनै रै कोमै लाइया तिन्हां लोका बै शारीरिक इच्छा न फसा सी ज़ो भटकैंदै न हाज़ी निकल़दै ही लागै सी।
2	19	ते तिन्हां बै आज़ाद होंणै री प्रतिज्ञा देआ सी, पर आपु सड़ाहटा रै दास सी, किबैकि ज़ो मांहणु ज़ुणीन हारू सा, सौ तेइरा दास बणिया सा,
2	20	होर ज़ैबै लोका प्रभु होर उद्धारकर्ता यीशु मसीह री पछ़ियाणै रै ज़रियै दुनिया री कई किस्मै री बुराई न बच़िया निकतै, होर फिरी तेथा न फसिया हारै, ता तिन्हरी पिछ़ली दशा पैहिली दशा न भी बुरी हुई सा।
2	21	मेरै बोलणै रा मतलब ऐ सा किबैकि ज़ुण लोकै मसीह न कैधी बशाह नी केरू ती तिन्हां न ज़ादा परमेश्वर तिन्हां लोका बै सज़ा देणी ज़ो तेइबै बोहू कठोरता सैंघै छ़ौड़ा सी, ऐ तिन्हां लोका री तैंईंयैं बेहतर होंदा ज़ो कैधी नी जाणदै ती कि धार्मिक तरीकै न आपणी ज़िन्दगी कैण्ढै ज़ीणी। ऐबै ते जाँणा सी की कि सही सा पर परमेश्वरा रै हुक्मा रा नाँह केरा सी ज़ो आसै प्रेरितै तिन्हां बै सिखाऊ।	WRONG ALIGNMENT
2	22	ज़ैण्ढी तैरहा ज़ो बर्ताव ते केरदै लागै सी सौ तैण्ढै सी ज़ैण्ढै कुता ज़ो आपणी उल्टी खाँणै री तैंईंयैं वापस एज़ा सा होर तिन्हां सुँगरनी सांही सा ज़ो नहाईया फिरी च़िकरी न लेटणै री तैंईंयैं ज़ा सा।	WRONG ALIGNMENT
3	1	हे प्यारो, ऐबै हांऊँ तुसाबै ऐ दुज़ी चिट्ठी लिखा सा, होर दुई चिट्ठी न हांऊँ तुसाबै याद दिलाइया सही तरीकै न सोच़णै री तैंईंयैं उत्साहित केरनै री कोशिश केरदा लागा सा ज़ो किछ़ गैला तुसै पैहलै ही सिखु सा।
3	2	हांऊँ ऐ तैबै केरदा लागा सा किबैकि हांऊँ चाहा सा तुसै तिन्हां गैला बै याद केरा ज़ो परमेश्वरा री भविष्यवाणी केरनु आल़ै बोहू पैहलै न बोली ती, होर आसरै प्रभु यीशु मसीहा, आसरै उद्धारकर्ता री शिक्षा, ज़ो तुसा हागै आऐदै प्रेरितै तुसै सिखाऐ सी।
3	3	सैभी न खास गैल ऐ सा कि तुसाबै पता होंणा चेहिऐ कि मसीह वापस ऐणै न पैहलै आखरी रोज़ा न ऐण्ढै लोका होंणा ज़ुणियै तुसरा मज़ाक उड़ाणा, किबैकि तुसै बशाह केरा सी कि मसीह दबारा वापस ऐणा। तिन्हां ते बुरै कोम केरनै ज़ो तिन्हां बै खुश केरा सी।	WRONG ALIGNMENT
3	4	तेइरै ऐणा रा वायदा बिलकुल सच़ नी ऑथि! सौ बिल्कुल नी ऐन्दा लागा सा! किबैकि ज़ो पैहलै परमेश्वरा रै लोका ती ते सैभ मूँऐं सी, पर फिरी भी किछ़ नी बदलू। हालात ऐण्ढै सी ज़ो हमेशा न होंदै आऐ सा ज़ैबै न लेइया परमेश्वरै सृष्टि बणाई सा!	WRONG ALIGNMENT
3	5	ते ज़ाणि बुझ़िया एसा सच़ाई रा ध्यान नी देंदै कि सृष्टि री शुरूआती न परमेश्वरै बोलू होर आसमान बणू। आपणै शब्दा न तेइयै धौरती पाणी न अलग केरी होर शुकी ज़ैगा पाणी रै ज़रियै बाहरै खोली।
3	6	इन्हां पाणी रै ज़रियै परमेश्वरै तेसा दुनिया रा नाश केरू ज़ो पाणी न ज़िन्दी ती। तेइयै एक बोहू बड़ा गाश भेज़ू होर गाशा सैंघै धौरती पैंधै बाड़ आई होर सैभ ज़िन्दै प्राणी नाश केरै।
3	7	पर वर्तमान काला रा आसमान होर धौरती तेही वचनै रै द्वारा रखुई सा कि, ते फुकिलै होर ते भक्तिहीन मांहणु रै न्याय होर नाश होंणै रै रोज़ा तैंईंयैं ऐण्ढै रखिणै।
3	8	हे प्यारो, ऐ एक गैल तुसा न छिपी नी रौहै कि, प्रभु रै औखै एक रोज़ हज़ार बौष रै बराबर सा होर हज़ार बौष एक रोज़ै रै बराबर सा।
3	9	प्रभु आपणी प्रतिज्ञै रै बारै न देर नी केरदा, ज़ैण्ढी देर कई लोका समझ़ा सी, पर तुसरै बारै न धीरज रखा सा, होर नी च़ाँहदा कि कोई नाश होला, बल्कि सैभी बै मन फेरनै रा मौका मिलला।
3	10	पर प्रभु रा ध्याड़ा च़ोरा सांही ऐणा, तेई ध्याड़ै न आसमान बड़ी हड़हड़ाहटै शब्दा सैंघै ज़ाँदै रौहणा होर सारी धातु तौतै होईया पिघलणी, होर धौरती होर तेइरै कोमा रा न्याय होंणा।
3	11	किबैकि परमेश्वरा पूरी तैरहा इन्हां सैभी च़ीज़ा रा नाश केरना ज़ैण्ढा मैं ऐबै बोलू, तुसाबै पूरी तैरहा परमेश्वरा बै खुश केरनु आल़ै तरीकै सैंघै बर्ताव केरना चेहिऐ।
3	12	होर परमेश्वरै रै तेई ध्याड़ै री इंतज़ार कैण्ढै तैरहा केरना चेहिऐ होर तेइरै छ़ेकै ऐणै री तैंईंयैं कैण्ढै कोशिश केरनी चेहिऐ; ज़ुणिरी बजहा सैंघै आसमान औगी लाईया पिघल़णा, होर आसमान रै तारै बोहू गर्म होईया पिघल़णा।
3	13	पर आसै आश केरा सी कि ज़ैण्ढै तेइयै वायदा केरू ती कि तैण्ढै ही एक नोंऊँआं आसमान होर धौरती बनाणै रा भी। सिर्फ़ धर्मी लोक तौखै रौहा सी।
3	14	हे प्यारो, ज़ैबै तैंईंयैं तुसै इन्हां गैला री आशा रखा सी ता, कोशिश केरा कि तुसै शान्ति न तेई सामनै निष्कलंक होर निर्दोष ठहरलै।
3	15	आसरै प्रभु रै धीरजा बै एक मौका समझ़ा ज़ो सौ तुसाबै ऐणु आल़ै न्याय न बच़णै री तैंईंयैं देंदा लागा सा। ऐ सौऐ सा ज़ो आसरै प्यारे सैंघी पौलुसै भी तेसा बुद्धि रा इस्तेमाल केरिया ज़ो परमेश्वरै तेइबै धिनी ती एक चिट्ठी न तुसाबै लिखू ती ।
3	16	तैण्ढाऐ तेइयै विश्वासी बै आपणी सैभ चिट्ठी न भी ऐ गैला लिखी सा, ज़ुणीन केतरी गैला ऐण्ढी सी ज़ुणिबै समझ़णा मुश्किल सा होर ज़ुणी लोकै शोभली तैरहा नी सिखु होर ज़ुण पक्कै नी ऑथि की ते कि बशाह केरा सी, इन्हां मुश्किल गैला रा मतलब गलत तरीकै न समझा सी, ज़ैण्ढै की ते शास्त्रा रै दुज़ै पैहरै रै वचना रा मतलब समझा सी। ऐण्ढा केरनै न ते आपु परमेश्वरा बै नाश केरनै री बजहा बणा सी।
3	17	ऐबै हे प्यारो, तुसै पैहलै न जाँणा सी कि ऐ गैला होंणी। तैबै होशियार रौहात्, ताकि परमेश्वरा रै बिधाना रा पालन नी केरनु आल़ै लोक झ़ूठी शिक्षा देइया भरमाई न सकलै। अगर तुसै तिन्हरी गैला मना सी ता तिन्हरी सच़ी गैला पैंधै बशाह केरना बन्द केरलै ज़ो तुसै पैहलै मजबूती सैंघै बशाह केरा ती।
3	18	पर आसरै प्रभु होर उद्धारकर्ता यीशु मसीह रै अनुग्रह होर पछ़ियाणा न बढ़दै ज़ात्। तेही री महिमा ऐबै भी हो, होर ज़ुगा-जुगा तैंईंयैं होंदी रौहै। आमीन।
