61_2PE	1	6	तुहांजो सिर्फ बुद्धिमानिया ने बर्ताव करने रे बारे ची पता नीं हुणा चाहिन्दा, बल्कि तुहांजो अप्पूँजो बी काबुये च करना चाहिन्दा, तुहांजो नां सिर्फ अप्पूँजो काबूये च करना चाहिन्दा बल्कि तुहांजो परेशानिया च बी धीरज रखणा चाहिन्दा, नांई तुहांजो धीरज रखणा चाहिन्दा, बल्कि इस तरीके ने जीणा चाहिन्दा सै जे परमेशरा जो खुश कराँ।
61_2PE	1	7	नांई तुहांजो इस तरीके ने जीणा चाहिन्दा सै जे परमेशरा जो खुश कराँ, बल्कि अपणे परिवारा रे सदस्या साई बी साथी विश्वासियां ने प्रेम करना चाहिन्दा, नांई तुहांजो अपणे परिवारा रे सदस्या साई इक्की दुये जो प्रेम करना चाहिन्दा, बल्कि तुहांजो सारयां लोकां जो प्रेम करना चाहिन्दा।
61_2PE	2	5	परमेशरे पुराणे जुगा रे लोकां जो बी नीं छड्डया, पर पाणिये रिया बाढ़ा रे जरिये अधर्मियां रे संसारा रा नाश कित्या; पर तिने नूंह जो बचाया तिने जे धार्मिकता रा प्रचार कित्या कने तिस सौगी सात्त दुज्यां माहणुआं जो बी बचाईल्या।
61_2PE	2	8	(काँह्भई सै भला माहणु तिन्हांरे बिच रैहन्दे हुये तिन्हांरे बुरे कम्मां जो देखी-देक्खीने कने सुणी-सुणीने, रात-दिन बौहत दुखी था।)
61_2PE	2	14	सै हरेक औरता सौगी व्यभिचार करना चाँएं तिसाजो जे सै देखां ये। सै लगातार पाप करने खातर मौका टोल़दे रैं। सै जे मसीह पर मजबूतिया ने विश्वास नीं करदे तिन्हांजो सै धोखा दें कने पाप करने जो बैहकाई लें। सै हकीकत च बौहत लालची बणीगरे इस खातर परमेशरे तिन्हांजो श्राप दित्तिरा।
61_2PE	2	15	तिन्हें सै जे सही आ तिस्सो करना बन्द करी तरा कने सैई बुरा काम्म करना शुरु करी तरा सै जे बओर रे पुत्र बिलामे बौहत पैहले कित्या था, सै जे गल़त काम्म करीने पैसा कमाणा पसन्द कराँ था।
61_2PE	2	17	ये झूट्ठे शिक्षक सुक्के खूआ साई ये कने येढ़े बगैर बरखा रे बद्दल़ ये तिन्हांजो जे तूफान डुआईने लेई जायें; परमेशरे तिन्हांरे खातर इक येढ़ी जगह त्यार कित्तिरी, तित्थी जे पूरी तरह अन्धकार आ।
