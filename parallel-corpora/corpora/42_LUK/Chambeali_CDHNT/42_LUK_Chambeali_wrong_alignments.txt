42_LUK	1	4	मै ए सारा किच्‍छ इधेरे तांइ करेया करदा है ताकी तुसी जाणी सको कि ए सब गल्लां किन्नी सच्ची हिन जे तुसी लोक्कां का सुणी।
42_LUK	1	72	तिन्हा ने ए सब किच्‍छ असां तांइ इधेरे तांइ करणा किजोकी तिन्हा ने जे वादा असां रे पुरखां कने कित्तेया थिया, से तिसजो नी भुल्ले।
42_LUK	1	79	जे लोक परमेश्‍वर जो नी जाणदे से इदेय हिन कि जिय्यां से मौत रे साये बिच बैठ्ठे रे हिन, ते हमेशा री मौत री खतरे बिच हिन जे कि नरक है, इधेरे तांइ परमेश्‍वर री रौशनी तिन्हा लोक्कां जो परमेश्‍वर रे शांती रे रस्ते पर लेई चलणा।
42_LUK	3	9	जिय्यां इक्क मणु तिस बुट्टे जो कट्टी दित्ता जांदा जिस पर खरा फल नी लगदा तिय्यां ही अवे परमेश्‍वर तिन्हा लोक्कां जो सजा दैणे तांइ तयार हिन जे अपणे पाप्पां का तौबा नी करदे।
42_LUK	4	19	अते लोक्कां जो ए दसणे तांइ भेज्जे रा है कि परमेश्‍वर ने तिन्हा पर दया कित्ते री है।”
42_LUK	5	7	इन्नी देर अन्दर पतरस ने अपणे दोस्तां जो इसारा करी के सद्देया, कि आई करी असां रा हत्थ बटाओ, फिरी तिन्हा ने आई करी दोन्नां किस्तियां जो मच्छी कने इतणा जादा भरी लेया, कि तिन्हेरी किस्तियां डुबणा ही लगी पेई।
42_LUK	5	39	अते जिस मणु रे मुंहा पुराणे अंगूर रा रस रा सुआद लगी जाओ, तिसजो नोआ अंगूर रा रस खरा नी लगदा, किजोकी तिन्हा बोलणा, पुराणा अंगूर रा रस खरा थिया।
42_LUK	7	38	अते अपणे गोडे रे भारे बेई करी रोणा लगी अते हाख्खी का फुए यीशु रे पैरां पर पैणा लगे अते से यीशु रे पैरां जो अपणे बालां कने पुंजणा लगी अते तिन्हा जो घड़ी-घड़ी चुम्मी करी तिस पर इत्र मली करी तिन्हेरा अभिषेक कित्तेया।
42_LUK	7	41	तां यीशु ने तिन्हा जो इक्क उदारण दित्तेया, कि कुसकी सेठे रे दो दैण-दार थिये, तिन्हा बिच का इक्क जणे ने पँज-सौ दिनार रे सिक्के कने दुज्जे ने पंज्जाह् दिनार हटाणे थिये।
42_LUK	9	22	फिरी यीशु ने अपणे चेल्‍लेयां जो बोल्लेया, कि ए पक्की गल्ल है, कि मणु रे पुत्तर ने बड़े दुख्ख सैह्णे हिन ते बड़े-बड़े बुजुर्ग लोक, बड्डे पुरोत्त, अते यहुदी शास्त्रियां ने तिसजो नक्कारी दैणा ते मरवाई दैणा, पर तिनिए त्रीय्ये रोज्जे फिरी जिन्दे होई जाणा।
42_LUK	9	44	तुसी मेरी गल्ल ध्यान कने सुणो, किजोकी मणु रे पुत्तर, जे मै ही है कन्ने धोखा होणे वाला है ते तिसजो तिसेरे दुस्मणां रे हात्थे पकड़वाई दित्तेया जाणा। किजोकी मणु रे पुत्तर, जे मै ही है कन्ने धोखा होणे वाला है ते तिसजो तिसेरे दुसमणां रे हात्थे पकड़वाई दित्तेया जाणा
42_LUK	9	56	ते फिरी से कुसकी होरसी ग्राँ बिच चली गे
42_LUK	9	60	यीशु ने तिसजो बोल्लेया, मरणे वालेयां जो अपणे मुर्दे दबणा दे, किजोकी परमेश्‍वर रा वचन सब मणुआं तांइ है, इधेरे तांइ तेरा फर्ज ए है कि तू मणुआं जो परमेश्‍वर रे राज करणे रे बारे अन्दर दस्स
42_LUK	10	4	इधेरे तांइ, तुसी जान्दे बेल्ले अप्पु कन्ने किच्‍छ भी मत लिन्दे, ना बटुआ, ना झोला ते ना तां बूट अते रस्ते अन्दर कुसकी रा हाल-चाल भी मत पुछदे
42_LUK	10	13	फिरी यीशु बोल्दे, खुराजीन हायेँ ते बैतसैदा नां रे शहरां बिच रैह्णे वाले मणुआं तांइ बड़ा बुरा बेल्ला आणे वाला है, किजोकी जिनिये चमत्कारी कम्म मै इन्हा दो सैरां बिच जाई करी कित्ते, जे से ही कम्म मै सूर अते सैदा रे शहर बिच जाई करी करदा, जित्ते मूर्तीियाँ री पूजा करणे वाले मणु रैह्‍न्दे, तां तिन्हा ने भी बोरे रे कपड़े बणाई करी ते अप्पु पर धूड़ मली करी अपणे पाप मन्नी लेरे होणे थिये।
42_LUK	10	14	पर परमेश्‍वर ने जधाड़ी हिसाब-किताब करणा, तधाड़ी सूर अते सैदा रे शहर री हालत तुसी का तां जादा सैणे जोग्गि होणी, जे कि खुराजीन ते बैतसैदा अन्दर रैह्या करदे हिन
42_LUK	10	16	यीशु ने ए भी बोल्लेया, कि जे मणु तुसां री गल्लां पर विश्वास करगा, इसेरा मतलब ए होणा कि तिनिए मेरे पर भी विश्वास करी लेया, ते जे तुसी जो नक्कारी दिंदा, तिनिए मेरे जो भी नक्कारी दित्तेया, ते जे मेरे जो नक्कारी दिंदा, तिसेरा मतलब ए होणा कि तिनिए मेरे भेजणे वाले परमेश्‍वर जो भी नक्कारी दित्तेया।
42_LUK	11	52	तुसी शास्त्रियों पर लाणत है! किजोकी तुसी ने समजदारी री मती सारी गल्लां सिख्खी तां लेईयाँ, पर अप्पू तिन्हा गल्लां पर नी चले ते जे चलणे री कोशीश करदे थिये तिन्हेरे भी रस्ते पर तुसी रूकावट बणे
42_LUK	12	19	ते फिरी मै अपणे आप जो बोलणा, कि तेरे का तां बड़ा भरी अनाज है जे केई सालाँ तांइ तेरे का बची रैह्णा अते अवे चैन कने खा-पी ते मजे कने जी।
42_LUK	12	24	जरा पछीं पास्से तां दिख्खो से ना तां भी बांदे, ना फसल कटदे ना तां तिन्हा का अनाज कने भरे रे बड्डे-बड्डे कमरे हुन्दे तां भी परमेश्‍वर तिन्हा जो खाणे जो दिन्दा तुसी तां चिडू-पखेरुआँ का भी जादा कीमती हिन
42_LUK	13	30	ते अज्ज जिन्हा मणुआं री बेजती करदे, तिस बेल्ले तित्ते तिन्हेरा आदर कित्तेया जाणा, ते जिन्हा जो मणुआं का अज्ज बड़ा आदर मिलेया करदा है, तिन्हा जो तिस बेल्ले बेजती कित्तेया जाणा, किजोकी जे निच्चे हिन से उँचे कित्ते जाणे ते जे अवे उँचे हिन से निचे कत्ते जाणे।
42_LUK	14	26	जे मणु अपणे माँ-प्यो, लाडी-बच्चे, भैण-भ्याल अते अपणे आप जो मेरे का भी जादा प्यार करदा हो, से मेरा चेल्ला नी बणी सकदा।
42_LUK	14	29	कुदखी इय्यां नी हो कि से घर री नींय्याँ पाई देयो ते पैसे नी होणे री वजह कने तिसजो अपणा कम्म बँद करणा पेई जाओ, ते जिन्हा ने तिसजो कम्म सुरु करदे दिख्खेया हो से तिसेरा मजाक उड़ान अते बोलन,
42_LUK	14	31	ते इदेया कुण जणा राजा हुन्गा जे ए नी सोच्चगा, कि मै अपणे दस्स-हजार सपाहीयाँ जो लेई करी दुज्जे राज्जे कने किय्यां लड़गा, जिस का बीह्-हजार सपाही होन?
42_LUK	15	20	तां से तिस देश का निकली करी अपणे प्यो रे घरे चली पेया, ते जां से घरे नेड़े़ जाई पुज्जेया तां प्यो ने अपणे मुंडे जो दूरा का ही दिख्खी लेया, ते से तिसका दोड़ी गेया अते तिसजो गले लगाई करी सुन्ने दित्ते।
42_LUK	15	23	ते सबका बदिया धाम तयार कित्ती जाए, किजोकी असां ने मेरे पुत्तर रे वापस हटणे री खुशी अन्दर धाम दैणी,
42_LUK	16	19	फिरी यीशु ने तिन्हा लोक्कां जो इक्क उदारण दित्तेया, दिख्खो, इक्क मणु थिया ते से बड़ा अमीर थिया। से बडे़ छैल अते मैह्न्गे रे कपड़े पान्दा थिया। ते हर रोज बड़े ऐश-हे-अराम री जिन्दगी जिन्दा थिया।
42_LUK	16	26	होर तां होर असां रे बिच इक्क बडा बड्डा गात्त है, जिसेरी वजह कने कोई भी स्वर्ग का नरक जो अते नरक का स्वर्ग जो चाह्ई करी भी नी जाई सकदा।
42_LUK	17	28	अते तिय्यां ही जां लूत सदोम शहर बिच रेया करदा थिया तां तित्ते रे लोक भी खान्दे-पिन्दे अते काम्म-धन्दे बिच लैण-दैण करदे रैहन्दे थिये, अते खेती-बाड़ी अते घर-बार बनाणे बिच लगी रैह्‍न्दे थिये
42_LUK	20	46	इन्हा शास्त्रियां का बची करी ही रेया, जिन्हा जो लम्बे-लम्बे कपड़े पाई करी फिरणा खरा लगदा जां से बजार जान्दे, तां तिन्हा जो बड़ा खरा लगदा कि कोई तिन्हा जो निह्ठ्ठा होई करी प्रणाम करो अते सभास्थल अन्दर अते धामि अन्दर तिन्हा जो अग्गे जाई करी छैल का छैल जगाह् पर बैणा खरा लगदा
42_LUK	22	31	हे शमौन, चुकन्ने रेयो, किजोकी ने शैतान ने परमेश्‍वर का ए अनुमती मंगे री है कि से तुसी परखे ताकी तुसी मुसिबत बिच पेयो ते तुसी रा जे विश्वास मेरे अंदर है तिसजो हिलाए दिये जिय्यां किसान कणक जो छटकारदा।
42_LUK	23	44	तिस बेल्ले धियाड़ी रे बारा बजे थिये अते तिस बेल्ले का लेई करी तिन बजे तांइ पूरी दुनिया बिच न्याहरा होई गेया।
42_LUK	24	12	पर पतरस खड़ा होया अते यीशु री क्रब रे पास्से दौड़ी गेया तिन्ने थल्ले झुक्की करी दिख्खेया तां तिसजो सन रे कपड़े रे अलावा होर किच्‍छ भी नी लिब्बेया अते से ए सब किच्‍छ दिख्खी करी अपणे मन बिच बुड्बुड़ान्दे चली गेया।
42_LUK	24	33	फिरी से झट उठ्ठे अते वापस यरूशलेम शहर जो चली गे अते तित्ते तिन्हा जो गेया रा चेल्‍ले अते होर भी मणु लिब्बे अते से तिन्हा कन्ने मिल्ले।
