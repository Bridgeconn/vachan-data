42_LUK	3	4	यशायाह भविष्यवक्ते यूहन्ना रे बारे च बड़े पैहले ये सब गलाई रखीरा था भई, “सुणसान जगह च इक माहणुये रे हाक पाणे री अवाज़ सुणी कराँ इ भई प्रभुये जो ग्रहण करने खातर अपणे मना जो त्यार करा, तियां जे लोक किसी खास माहणुये रे खातर सड़कां सिधियां बणायें।
42_LUK	3	9	कने तियां जे इक माहणु अपणिया कुहाड़िया ने सै डाल़ जे बुरा फल़ ल्यावां तिसजो बड्डी टुक्की ने अग्गी च जल़ाणे जो त्यार आ, तियां इ परमेशर तुहौं तुहांरे पापां खातर सजा देणे जो त्यार आ।”
42_LUK	4	37	यीशुये रे इस कम्मां री खबर तिस लाके रे चऊँ पासयां फैलीगी कने जगह-जगह लोकां बिच तिसरी चर्चा हुणे लगी।
42_LUK	9	3	तिने तिन्हांजो गलाया, “सफरा खातर कोई बी चीज़ सौगी लेईने नीं चलणा, नां सोठी, नां झोल़ा, नां रोटी, नां पैसा धेल्ला कने न त पैहनीरे कपड़यां ते इलावा इक कपड़ा बी सौगी नीं नेणा।
42_LUK	10	2	कने यीशु तिन्हौं जाणे ते पैहले तिन्हांने गलाया; “परमेशरा रे राज्य च ल्यौणे खातर मते लोक पक्की रिया फसला साई ये; पर तिन्हांजो परमेशरा ले ल्यौणे खातर जादा लोक नींये, इस खातर प्रभु परमेशर सै जे फसला रा मालिक आ, तिसने प्राथना करा भई खेतां च मते मजदूर भेज्जा।
42_LUK	10	3	जावा; कने याद रखयों, भई हऊँ तुहांजो भेज्जी त कराँ पर माहणु तुहांरा इयां नुक्शान करी सक्कां ये तियां जे भेड़िये भेडां रा नुक्शान कराँ ये।
42_LUK	10	33	पर इक माहणु बी सै जे सामरिया प्रदेशा ते था तिसा वाटे गया कने जिस बगत तिने तिस जख्मी माहणुये जो देख्या, कने तिस्सो तिस पर दया आईगी।
42_LUK	10	36	फेरी यीशुये व्यवस्था री शिक्षा देणे औल़े ते पुच्छया, “हुण तू तिन्हां तिन्नां माहणुआं चते किस जो तिस माहणुये रा पड़ेसी समझणा तिस माहणुये जो सै जे डाकुयें मारया-कुटया था?”
42_LUK	11	52	“बौहत भयानक सजा मिलणी तुहां व्यवस्थापकां जो! काँह्भई तुहें ज्ञानां री चाबिया जो लोकां ते लकोई ने रखां ये। तुहें अपणे आप त परमेशरा रे राज्जा च नीं जान्दे पर तुहें दुज्जेयां जो बी जाणे ते रोकां ये।”
42_LUK	12	5	पर हऊँ तुहांजो दस्सां, भई परमेशरा ते डरा तिसले जे लोकां जो मारने कने तिन्हाजो नरका च पाणे री बी समरथ्या इ।
42_LUK	13	4	तुहें तिन्हां ठारा माहणुआं रे बारे च क्या सोचां ये, तिन्हां पर जे शीलोह लाके च पथराँ री बणीरी सबनीं ते ऊच्ची दवाल रुढ़ी कने सै तिसा हेठ दबोईने मरीग्ये; तां क्या सै यरूशलेम च रैहणे औल़यां चा ते जादा पापी थे?
42_LUK	13	7	फेरी तिने बगीचे रे मालीये जो गलाया, ‘देख हऊँ तिन्नां सालां ते इस डाल़ा पर फल़ टोलदा आया पर अज्जा तक मिन्जो इस डाल़ा पर इक बी फल़ नीं मिलया! इस खातर इस्सो बड्डी दे। इने फालतू च जगह घेरीरी तिसते जे इसरिया जगह पर होर किछ लगाई सक्कूं।’
42_LUK	13	9	फेरी जे अगले साला तक इस डाल़ा पर अंजीर लगां ये तां ठीक आ, जे नीं लगदे तां तुहें इस्सो बड्डी सक्कां ये।”
42_LUK	13	30	ये जाणी लौआ, कितणे सै जे अप्पूँजो खास समझां ये, हुण सै खास नीं रैहणे, कने सै जे खास नीं समझे जायें, सै औणे औल़े वगता च बौहत खास समझे जाणे।”
42_LUK	14	28	“पर तदुआं तक जे तुहें इसरा मुल नीं जाणी लो, ताहलियां तक मेरे पिच्छे नीं औणा। काँह्भई येढ़ा कुण आ सै जे खर्चे रा अन्दाजा लगाये बगैर मकान बनाणा शुरु करी दो, कने बाद बिच देखणे लगगा भई खर्च करने खातर इतणा पैसा हाया की नीं?
42_LUK	14	32	जे सै लड़ाई नीं करी सकदा, तां तदुआं तक जे दुश्मणा री सेना तिसते दूर इ, तिस लड़ाई रोकणे री शर्ता पर बचार करने खातर अपणे शान्ति दूत भेजणे।
42_LUK	16	6	तिने जबाब दित्या, माह पर जैतून रे तेला रा तिन्न हजार सात्त सौ लीटरा रा कर्ज आ। फेरी भण्डारीये तिस्सो गलाया, तिसा पर्चिया जो फाड़ी दे कने तिसरीया जगह अट्ठारा सौ पच्चास लीटरा री पर्ची बणाईले।
42_LUK	16	7	फेरी भण्डारिये दुज्जे कर्जदारा ते पुच्छया, तैं मेरे मालका ते कितणा कर्ज लेईरा? तिने जबाब दित्या, तकरीवन बीह हजार किलो। फेरी तिने भण्डारिये गलाया, ये ले तेरी पर्ची कने तू इसरे बदले सोलह हजार किलो री पर्ची बणाईले।
42_LUK	16	10	ताहली जे तुहां छोट्टी ते छोट्टी गल्लां च विश्वास लायक रैहणा, तांई तुहें बड्डियां गल्लां च बी विश्वास लायक हुई सक्कां ये। जे तुहें छोट्टी गल्लां च धोखेवाजी करगे, तां तुहां बड्डिया जिम्मेवारिया च बी ईमानदार नीं हुई सकदे।
42_LUK	17	2	सै जे कोई माह पर विश्वास करने औल़यां चते इक्की जो बी पाप करने पर मजबूर करो, तां तिसरे खातर ये बौहत सजा हुई सक्कां इ भई इक घराटा रा बाट्ट तिसरे गल़े ने बन्हीने समुद्रा च सट्टी दो पर परमेशरा तिसजो इसते बी बौहत भयानक सजा देणी।
42_LUK	19	17	राजे तिस्सो गलाया, शाबाश, मेरे सच्चे पक्के सेबक, तैं बौहत बधिया काम्म कित्या! तू इक विश्वास लायक सेबक आ। मैं तिज्जो सै जे थोड़ा जेआ दित्तिरा था, तिसच तू विश्वासी निकल़या। हुण तिज्जो ईनामा च दस्सां नगराँ रा अधिकारी बणाया जां।
42_LUK	20	20	सै सही मौके रिया तलाशा च थे, इस खातर तिन्हे अगुवेयां किछ जासूसां जो धर्मी माहणुआं रे भेषा च भेज्या भई यीशुये री कोई येढ़ी गल्ल पकड़ा तिसरी शिकायत जे अहें अधिकारियां ने करी सक्को ताकि सै तिसजो गिरफ्तार करी लो।
42_LUK	22	6	सै तिन्हारे इस बादे ते सहमत हुईग्या, कने तदुआं तेई सै यीशुये जो पकड़ाणे रे येढ़े मौकयां री तलास करने लगया भई जिस बगत जे यीशुये रे नेड़े मते लोक नीं हो, तिस बेले हऊँ यीशुये जो चुपचाप पकड़वाई सक्को।
42_LUK	22	12	तिस तुहांजो ऊपरलिया तरफा जो लेई जाणा तित्थी जे इक बड्डा कमरा पहले तेई सजीरा सजाईरा हुणा। तुहांरे खातर सैई जगह हुणी, कने तित्थी तुहें फसह रा खाणा बणायों।”
42_LUK	24	26	क्या मसीह रे खातर ये जरुरी नीं था भई इसते पैहले सै इन्हां पीड़ां जो भुगते फेरी स्वर्गा च जाईने अपणे अधिकारा रिया गद्दिया पर बैट्ठो?”
