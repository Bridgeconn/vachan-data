58_HEB	1	4	इस तरिक्के कने पुत्र रा ओह्दा स्वर्गदूतां का बड्डा ठैहरेया; किजोकी जे नां पुत्र जो विरासत बिच परमेश्‍वर का मिल्ले रा है, से बाकियां रे नां का बड्डा है।
58_HEB	2	4	ते परमेश्‍वर ने मते चिन्ह-चमत्कार, आश्चर्यकर्म, ते पवित्रात्मा रे दान देई करी इस संदेश जो लोक्कां सामणे पक्का कित्ता।
58_HEB	3	12	हे संगी विश्वासियों, चुकन्ने रेयो, कि तुसी रे मन बिच इदेइ बुराई ते अविश्वास ना आई जाओ, जे तुसी जो जिन्दगी दैणे वाले परमेश्‍वर रे हुकमा जो मनणे का फेरी दे।
58_HEB	3	14	जे अगर असी परमेश्‍वर बिच विश्वास करणे अंदर आखिर तीकर तिय्यां ही मजबूत बणे रे, जां तिस बेल्ले थिये जा असी पैल्ली बारी तिन्हा बिच विश्वास कित्तेया थिया, तां असां जो मसीह री हर चीज बिच हिस्सा मिलणा।
58_HEB	4	9	हल्ले भी परमेश्‍वर रे लोक्कां तांइ इक्क जगह तयार है, जित्ते तिन्हा जो पुरे तरिक्के कने आराम मिलणा। जिय्यां परमेश्‍वर ने सतमे रोज्जे अपणे सारे कम्म मुकाई करी कित्तेया थिया, तिन्हा लोक्कां ने भी तिय्यां ही आराम करणा।
58_HEB	5	7	जा मसीह यीशु इस दुनिया बिच इक्क मणु रे रूप बिच थिये, तां तिन्हा ने तिस परमेश्‍वर का अथरु बहाई-बहाई करी प्रार्थनां ते मिन्नतां कित्ती, जे तिन्हा जो मौत का बचाई सकदे थिये। ते परमेश्‍वर ने तिन्हेरी प्रार्थना सुणी किजोकी यीशु निमतेपन कने परमेश्‍वर रा हुकम मनणे तांइ तयार थिये।
58_HEB	6	3	ते जे अगर परमेश्‍वर ने मौक्का दित्तेया, तां असां ने तुसी लोक्कां जो परिपक्व शिक्षा दैणी।
58_HEB	6	5	तिन्हा जो परमेश्‍वर रे संदेश रा अच्छा अनुभव मिल्ले रा है, ते तिन्हा ने तिस समय री ताकत रा भी अनुभव कित्ते रा है, जां परमेश्‍वर ने राज करणा।
58_HEB	6	8	पर दुए लोक तिस जमीन सांइ हिन, जिस पर झिल्ल-झंकाड़ ही उगदे। से जमीन बेकार है। जे लोक तैसी जमीन सांइ होणे, तिन्हा पर परमेश्‍वर ने इल्जाम लाणा, ते तिन्हा जो नरक री अग्ग बिच फुक्की दैणा।
58_HEB	6	19	ए आस जे असां का है ते कदी भी टुटी नी सकदी, ते असां जो परमेश्‍वर का दूर भटकणे नी दिंदी, पर ए असां जो परमेश्‍वर का मन्दिर बिच, स्वर्ग अंदर, सबका जादा पवित्र जगह पर पुजांदा।
58_HEB	9	10	किजोकी से रीती-रिवाज सिर्फ खाणे-पिणे ते शुद्वीकरण रे बारे बिच ही थिये, जे सारे नियम-कायदे बाहरी थिये। से कानून अवे फायदेमंद नी हिन किजोकी परमेश्‍वर ने अवे असां कने नौई वाचा बन्ने री है। ए नौई वाचा पैल्ले री रीती का जादा बदिया है।
58_HEB	9	16	वाचा इक्क वसियत सांइ हुंदी। इक्क वसियत रे कानून जो लागु करणे तांइ, इस गल्ल जो साबित करणा जरूरी हुंदा, कि जिनिये से वसियत बणाए री हो, से मरी चुके रा हो।
58_HEB	9	17	किजोकी इक्क वसियत तांइ ही लागू होई सकदी, जां तिसेरे बनाणे वाले री मौत होई चुके री हो। से तां तांइ लागू नी होई सकदी, जां तांइ तिसेरा बनाणे वाला जिन्दा हो।
58_HEB	10	27	हां, तां फिरी असां जो बड़े डर कने ए गल्ल जाणी लैणी चाएदी कि परमेश्‍वर ने तिन्हा विरोधी लोक्कां का हिसाब लैणा ते तिन्हा जो नरक री अग्ग बिच पाई करी सजा दैणी।
58_HEB	10	39	जे लोक परमेश्‍वर का पिच्छे हटी जांदे, तिन्हा जो परमेश्‍वर ने सजा दैणी, पर असां ने परमेश्‍वर बिच विश्वास करदे रैह्णा ते तिन्हा ने असां जो बचाणा।
58_HEB	11	2	असां रे पुरखां ने परमेश्‍वर बिच इस इसी तरिक्के रा विश्वास कित्ता थिया, तां ही परमेश्‍वर तिन्हा कने खुश थिये।
58_HEB	11	11	ए सिर्फ विश्वास ही है जिसेरे जरिये अब्राहम प्यो बणी सकेया, हालांकी अब्राहम बड़ा बुड्डा थिया, ते सारा भी बच्चे नी जम्मि सकदी थी, परमेश्‍वर ने से जरूर करणा, जे तिन्हा ने वादा कित्तेया थिया।
58_HEB	11	28	मूसा ने इस्राएल रे लोक्कां जो ए हुकम दित्तेया थिया कि से लोक दुआर पर छेल्लू रा खून छिड़की करी फसह रे त्यौहार जो मनाण, इस तरिक्के कने, जां परमेश्‍वर ने तिस मारणे वाले स्वर्गदूत जो भेजणा, तां तिसने तिन्हेरे पैल्ले बच्चे जो नी मारणा पर सिर्फ मिस्र देश रे पैल्ले बच्चे जो मारणा।
58_HEB	11	34	परमेश्‍वर ने तिन्हा अग्ग री लपटां जो तिन्हा मणुआं जो फुकणा नी दित्तेया, परमेश्‍वर ने तलवार री धार जो तिन्हा जो मारणा नी दित्तेया, परमेश्‍वर ने तिन्हा जो ताकतवर बणाया, जा भी से कमजोर पे, तिन्हा ने अपणे दुश्मणा री फौज जो न्सहाई दित्तेया।
58_HEB	11	37	तिन्हा बिच किच्‍छ विश्वास करणे वाले लोक्कां जो बट्टे मारी करी मुकाई दित्ता, मते जणेया दो हिस्सेयां बिच कट्टी दित्ता। किच्‍छ जणेया जो तलवारां कने मारी छड्डेया। विश्वास करणे वाले किच्‍छ लोक बकरे रे चमड़े रे कपड़े पाई करी इत्ते उत्ते भटकदे रे। तिन्हा का पैसे नी थिये। तिन्हा पर लगातार जुल्म कित्ते गे।
58_HEB	12	13	इत्ते-उत्ते दिखणे रे बजाए, सिद्दे रस्ते पर चलदे रेयो जे यीशु का पुजदा, ताकी जे लोक असां बिच आत्मिक तौर पर कमजोर हिन, से भटकी ना जाण, पर तिन्हेरा विश्वास मजबूत बणी जाणा चाएदा।
58_HEB	13	4	ब्याह जो सम्मान देयो, ते ब्यात्ते रे आदमी ते औरत जो अप्पु अदंर इक्क-दुए री इज्जत करणा चाएदी, ते तिन्हा जो इक्क-दुए कने भरोसेमंद रैह्णा चाएदा। किजोकी व्यभिचारी ते चरित्रहीन लोक्कां पर परमेश्‍वर ने इल्जाम लाणा।
58_HEB	13	13	इधेरे तां, आओ, कुर्बानी चढ़ाणे री रीती-रिवाज्‍जां जो छड्डी करी, यीशु रे नेड़े आओ। ते जिय्यां तिन्हा ने बेज्जती सहन कित्ती, तिय्यां ही असी भी बेज्जती जो सहन करण।
