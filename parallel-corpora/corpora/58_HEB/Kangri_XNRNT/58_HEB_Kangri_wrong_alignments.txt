58_HEB	3	10	इसा बज़ाह ते मैं तिस बग्त दे लोकां ते नराज रेह्आ, कने ग्लाया, ‘सैह़ मिन्जो मन्नणे ते इन्कार करदे हन, कने जेह्ड़ा कम्म करणे दा हुक्म मैं तिन्हां जो दित्या ऐ, तिसियो नीं मनदे।’
58_HEB	6	4	जेह्ड़े लोक अपणा बसुआस छड्डी दिंदे हन, तिन्हां जो मन बदलणे तांई बापस नीं अंणी सकदे। तिन्हां इक्क बरी सच्चाईया जो जाणेया, जेह्ड़ी परमात्मे दे पास्से ओंदी ऐ, कने तिन्हां जो सुअर्गीय वरदान मिल्लेया ऐ, कने दूयेयां लोकां सौगी पवित्र आत्मा भी पाया।
58_HEB	6	8	दूये लोक तिसा जमीना साइआं हन, जेह्ड़ी कंडे आल़िआं झाड़ियां पैदा करदी ऐ, जिन्हां दी कोई कीमत नीं ऐ, परमात्मा इसा जमीना जो श्रापित करगा, कने इसा च पैदा होणे आल़िआं बेकार चीज्जां जो अग्गी च फूकी दिंगा।
58_HEB	6	11-12	आलसी मत बणा। अपर मेहनत करणे आल़ेआं साइआं बणा, तुहां एह़ प्यारे दे कम्म सबर कने बसुआसे सौगी लगातार अन्त तिकर करदे रेह्आ, कने परमात्मे दे वादेयां जो पाणे तांई पक्की आसा रखा।
58_HEB	6	18	तां भिरी ऐत्थु दूँ गल्लां दा जिकर ऐ, इक्क तिसदा वादा कने दूई तिसदी कसम जेह्ड़े कदी नीं बदली सकदे कने जिन्हां दे बारे च परमात्मा कदी झूठ नीं ग्लाई सकदा। इसतांई अहां जेह्ड़े परमात्मे दे नेड़े पनाह लैणे जो आएयो हन कने जेह्ड़ी आसा तिन्नी अहां जो दित्तियो ऐ, तिसा जो पकड़ी करी रखेया ऐ, कने अहां बड़े खुस हन।
58_HEB	9	1	तिस पैहल्ले वादे च भी परमात्मे दी अराधना करणे दे पूरे नियम थे, कने इसा धरतिया पर परमात्मे दी अराधना करणे तांई इक्क पवित्र जगाह बणाईयो थी।
58_HEB	11	24	क्जोकि मिस्र देसे दे फिरौन राजे दिया कुड़िया मूसे जो पाल़ी पोसी करी बड्डा कित्ता, जाह़लू मूसा बड्डा होई गेआ, तां सैह़ बसुआसे ते ई नीं चांह़दा था, कि लोक तिसियो राजकुमारिया दा जागत ग्लान।
58_HEB	11	34	अग्गी दियां लपटां तिन्हां जो भस्म नीं करी सकियां, तलवारा दिया तेज धारा ते सैह़ मरी नीं सके। कमजोर हुंदे भी सैह़ ताकतवर बणी गै, लड़ाईया च सुरमे बणैं, कने अपणे दुश्मणा दियां फौजां जो मारी-मारी करी खदेड़ी दित्ता।
58_HEB	11	35	कुच्छ जणासां अपणे मरेयां लोकां जो भिरी जिन्दा पाया। कितणे तां मार खांदे-खांदे मरी गै, कने सैह़ लोक अजाद होणे तांई परमात्मे पर बसुआस करणा नीं छड्डणा चांह़दे थे, क्जोकि सैह़ मरने ते बाद परमात्मे सौगी सदा तांई जीणा चांह़दे थे।
58_HEB	11	37	कुच्छ लोकां जो पत्थर मारे गै, कने तिन्हां दे आरे च चीरी नैं दो हिस्से करी दित्ते। तिन्हां जो तलवारां नैं मारी दित्ता गेआ। सैह़ गरीबी च थे, कने तिन्हां जो दुख दित्ते गै, कने तिन्हां नैं बुरा बर्ताब कित्ता गेआ। कने सैह़ भेड्डां-बकरियां दियां खल्लां उढी करी तां-तुंह मारे-मारे फिरदे रैह्।
58_HEB	13	13	इसतांई ओआ, हुण अहां यहूदी लोकां दियां व्यबस्था जो छड्डी करी, यीशु मसीह पर बसुआस करी नैं ठीक तिंआं ई तिस सौगी बेइज्जती आल़ा दुख झेलन।
58_HEB	13	14	क्जोकि इस संसारे च अहां दा हमेसा रैहणे आल़ा कोई घर नीं ऐ, अपर अहां तिस सुअर्गीय घरे दिया तोपा च हन, जेह्ड़ा सदा तांई ऐ।
58_HEB	13	17	अपणे अगुआं दा हुक्म मन्ना कने तिन्हां दे अधीन रेह्आ, क्जोकि सैह़ तुहां जो दिक्खा दे हन, कि तुहां अपणे रस्ते ते भटकी नीं जान। क्जोकि तिन्हां जो अपणिया सेवा दा लेखा जोखा परमात्मे जो दैणा पोणा ऐ। तुहां तिन्हां दे हुक्मां जो मन्ना, तांजे सैह़ अपणे कम्मां दे खुस होई जान, ना कि उदास, एह़ तुहां तांई भी फायदेमंद होई जांगा।
