58_HEB	5	7	ताहली जे यीशु इस संसारा च था तां तिसरे जीवन काला च उच्चिया अवाज़ा च पुकारदे हुये कने रोन्दे हुये आँसुआं ने परमेशरा रे सामणे प्राथना कने विनती कित्ती सै जे तिस्सो मौती ते बचाई सक्कां था; काँह्भई सै नम्र कने परमेशरा रे प्रति समर्पित था इस खातर परमेशरे तिसरी प्राथना सुणीने तिसजो जबाब दित्या।
58_HEB	6	8	पर लोक सै जे अपणे विश्वासा जो छडी दें सै तिसा जमीना साई ये जिस पर झाड़ियां कने कण्डे उगां ये कने सै जे निकम्मी जमीन इ। परमेशर तिसा जमीना जो श्रापित करने औल़ा कने अन्त बिच अग्गी तिसारा नाश करना।
58_HEB	6	18	तां फेरी येत्थी दो गल्लां ईं-परमेशरा रा वायदा कने तिसरी कसम-सै जे कदीं नीं बदली सकदियां कने तिन्हांरे बारे च जे परमेशर कदीं झूट्ठ नीं बोल्ली सकदा। इस खातर अहें सै जे परमेशरा ले सुरक्षा पाणे जो आईरे कने सै आशा जे तिने अहांजो दित्तिरी, तिसाजो थम्मीरे हुये, बौहत जोशा चे।
58_HEB	10	27	पर इक इ गल्ल अहें करी सक्कां ये भई अहें परमेशरा रे न्याय रे दिना रा डरा ने इन्तजार करिये, जिस दिन परमेशरा अपणे दुश्मणां जो भड़कदिया अग्गी च भस्म करी देणा।
58_HEB	11	35	विश्वासा रे जरिये किछ जनानें अपणे मूईरयां रिस्तेदाराँ जो फेरी भीं जिऊंदा पाया। पर कितणे त विश्वासा जो नीं छडणे रिया वजह ते जेल्ला च मार खान्दे-खान्दे मरीगे कने जेल्ला ते अजाद नीं हुणा चाये, ताकि सै बौहत अच्छा जीवन पाई सक्को, ताहली जे सै मूईरयां चते जिऊंदा हुणे।
58_HEB	12	16	येढ़ा नीं हो भई कोई माहणु व्यभिचारी, या आब्राहम रे पोते एसाव साई अधर्मी हो। काँह्भई एसाव पैहलौठा था कने तिसले पैहलौठा होणे रे सारे अधिकार थे, पर तिने अपणे जन्म सिद्ध अधिकारा जो हल्का समझीने इक्की वगता रे खाणे रे खातर अपणे छोट्टे भाईये याकूब जो बेच्चीत्या।
58_HEB	12	18	तुहें लोक सिनै पहाड़ा साई असली पहाड़ा ले नीं आये तित्थी जे आग्ग जल़ीरी थी कने काल़ी घटा रैहन्दी थी, तित्थी जे अन्धकार कने आन्धी थी। कने इस्राएल रे लोक परमेशरा ते व्यवस्था पाणे रे खातर येढ़ी जगह च गये।
58_HEB	12	25	सावधान रौआ, भई तुहें परमेशरा ते मुँह नीं फेरा सै जे तुहाँजो गल्लां कराँ, काँह्भई जे इस्राएल रे लोक सजा ते नीं बचे ताहली जे तिन्हें इसा पृथ्विया च रैहन्दे हुये मूसा रियां गल्लां ते मुँह फेरील्या था, तां सच्चीजो अहें बीं नीं बची सकदे, जे अहें तिस परमेशरा ते मुँह फेरगे सै जे स्वर्गा ते अहांने गल्लां कराँ।
