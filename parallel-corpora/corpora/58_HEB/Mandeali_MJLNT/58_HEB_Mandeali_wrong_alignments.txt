58_HEB	1	4	एह्ड़ा करणे ले परमेसरे आपणे म्ह्ठे जो एह्ड़ा नाऊँ दितेया, जो स्वर्गदूता ले बौह्त बडा; होर एता ले आस्से पता लगा कि मह्ठा तिन्हा ले मुकाबले बौह्त महान आ।
58_HEB	2	3	ता आस्सा जो भी सजा मिलणी, अगर आस्से एस महान उद्धारा ले बेफिकर रहे। होर एस उद्धारा रे बारे मन्झ सभी ले पैहले प्रभुए आप्हुए बोलिरा था, होर जिन्हें चेले ये सुणीरा था तिन्हें लोके आस्सो ये साबित करी किन्हें दसेया कि ये सच्च आ।
58_HEB	2	12	होर एसरे बारे मन्झ मसीह परमेसरा किन्हें बोला, “मां आपणे लोका जो दसणा कि तैं मेरे कठे कितने खरे काम कितिरे, होर तिन्हा सभी लोका रे बीचा मन्झ मां तेरी बड़ाई करणी।”
58_HEB	4	8	होर आस्से ये भी जाणांहे कि अराम री जगहा कनान देस नी, जेथी यहोसू आस्सा रे बापदादेया जो लई गईरा था। क्यूंकि अगर ये कनान रा देस हुंदा ता परमेसरे कुछ टैमा बाद ये नी बोल्या हुंदा कि एक होर टैम आ।
58_HEB	6	8	होर दूजे लोक तेस जमीना साहीं ऐें जो झाकड़ होर जंगली डाल उगाहीं, जो कि बेकार ई। एस जमीना पर परमेसरा रे स्राप रा आऊंणा रा, होर आगी किन्हें सुआह हुई किन्हें खत्म हूंणे रा खतरा।
58_HEB	6	17	होर जेबे परमेसरे आपणे लोका किन्हें ये गल बिल्कुल साफ़ बोलणा चाही कि से आपणे कितिरे वादे जो कधी नी भूल्दा; होर एस गल्ला जो साबित करणे रे कठे तिन्हें वादे साउगी आपणे नांऊँआं री कसम जोड़ी दिती। एता ले जाहिर हूंहां कि तेसरे वादे सच्चे पुरे हूंणे।
58_HEB	6	18	ता एथी फेरी दो गल्ला ई एक तेसरी वाचा होर दूजी तेसरी कसम जो कधी नी बधली सक्दी होर जिन्हारे बारे मन्झ परमेसर कधी झूठ नी बोली सकदा। इधी कठे आस्से परमेसरे वाले बचणे रे कठे आईरे होर जो आस तिन्हें आस्सो दितिरी, से पकड़ी री, होर बौह्त ज्यादा उत्साही ई।
58_HEB	7	8	होर लेवी लोका रे बंसा रे याजक लोक दसुंआ हिस्सा लैहाँ ऐें, होर स्यों एह्ड़े लोक जिन्हा एक ना एक ध्याड़े मरी जाणा। पर मलिकिसिदक जिन्हें अब्राहमा ले दसुंआ हिस्सा लितेया, से हाल्ले भी जिउंदा, जिहां जे पवित्र सास्त्र मन्झ लिखिरा।
58_HEB	7	23	एक होर फर्क आ कि स्यों ता बौह्त याजक हुए, पर स्यों आपणे याजका हूंणे रे कामा जो जारी नी रखी सके, केसी होरी याजके तिन्हारी जगहा लेई लिती, क्यूंकि स्यों सब मरी गये थे।
58_HEB	8	5	जो काम ये याजक लोक करहे स्यों स्वर्गा री चीजा रे प्रतिरूप होर परछाई ऐें, पर हुबहू तेहड़ा नी जेहड़ा स्वर्गा मन्झ आ। क्यूंकि जेबे मूसा तम्बू बणान्दे जांदा लगिरा था, तेस ई टैम परमेसरे तेजो चेतावनी दिति कि, “तू हर चीज ठीक तिहां ई बणाया जो तुजो प्हाड़ा पर दस्सीरा था।”
58_HEB	8	11	फेरी कधी भी कोई भी इस्राएल रे लोका आपणे देस वालेया जो, होर आपणे रिस्तेदारा जो ये नी सिखाणा, कि तुस्से प्रभु जो मन्ना, क्यूंकि छोटे लोका ले बड़े लोका तक सभिया मन्नी लेणा कि हांऊँ तिन्हारा परमेसर आ।
58_HEB	9	10	क्यूंकि ये बिधि बस खाणे पीणे री चीजा पर, होर किस्मा-किस्मा री सुद्ध हूंणे री बिधिया पर टिकीरी, होर ये सारी बिधिया बाहरी तरीके ले पूरी करणे वाली ई। ये बिधि तेबे तक रखीरी जेबे तक परमेसर एक नौंईं बिधि जो नई बणान्दा।
58_HEB	10	9	फेरी से ये भी बोल्हा, “कि देख, हांऊँ तेरी इच्छा जो पूरी करणे रे कठे आई गईरा,” तेबे परमेसरे पैहली व्यवस्था रे मताबक बलिदान करणे जो रद्द करी दितेया, ताकि से मसीह रे बलिदान जो स्थापित करी सके।
58_HEB	10	12	पर मसीह जो आस्सा रा बडा याजक आ, तिन्हें परमेसरा रे साम्हणें आपणे आपा जो एक ई बार हमेसा रे कठे पापा रे कठे बलिदान करी दितेया, होर तेबे से परमेसरा रे सीधे पासे जाई बैठया।
58_HEB	10	20	यीसूए आस्सा रे कठे मरणे रे ज्रीए यानि तेस पर्दे रे ज्रीए जिन्दगी देणे वाल्आ एक नंऊँआं पैंडा खोल्या, जेस ले हुई किन्हें आस्से बड़े पवित्र जगहा मन्झ पूजी सके।
58_HEB	10	32	पर तिन्हा ध्याड़े जो याद करा, जेबे तुस्से पैहली बारी मसीह पर विस्वास कितिरा था, होर तेता ले बाद तुस्से बौह्त दुःखा रा साम्हणां कितेया, होर भारी पीड़ा मन्झ मजबूत रहे।
58_HEB	10	34	तुस्से कैदिया रे दुःखा मन्झ दु:खी हुए। होर जेबे होरी लोके तुस्सा रा सारा धन लुटेया, तेबे तुस्से इन्हा गल्ला जो खुसी किन्हें सहेया। क्यूंकि तुस्से जाणांहे थे कि तेता ले भी बांकी चीजा तुस्सा जो मिलणी जो जुग-जुग रे कठे ई।
58_HEB	11	35	कुछ जनानिये आपणे मरिरे लोका जो दबारा जीऊन्दे पाए कितने ता मार खांदे-खांदे मरी गये। होर आपणा विस्वास नी छाडेया कि तिन्हो जेल्हा ले छुटकारा मिली जाओ, ताकि तिन्हो मरिरे मन्झा ले जी उठणे रे बाद खरी जिन्दगी मिले।
58_HEB	12	3	इधी कठे यीसू रे उदाहरणा पर ध्यान देआ कि, जिन्हें पापिया री वजहा ले जो लोक तेस किन्हें बौह्त नफरत करहे थे कितना कुछ सहन कितेया, ताकि तुस्से दुआस हुई किन्हें हिम्मत नी हारी दो।
58_HEB	12	16	एह्ड़ा नी हो कि, कोई आदमी व्यभिचारी, या आदमा रे पोत्रू एस्सा वा साहीं अधर्मी हो। क्यूंकि से जेठा था होर तेस वाले पैहले पोत्रू हूंणे रे सारे अधिकार थे, पर तिन्हें आपणे जन्मसिद्ध अधिकार जो हल्का समझी किन्हें एक टैमा रे खाणे रे कठे तिन्हें से आपणे छोटे भाई याकूबा जो बेची दितेया।
58_HEB	12	18	तुस्से लोक सिन्ने प्हाड़ा साहीं असली प्हाड़ा वाले नी आये जेथी आग भ्हखिरी थी होर काल्ई घटा रहीं थी, जेथी न्ह्यारा होर आन्धी थी। होर इस्राएल देसा रे लोक परमेसरा ले व्यवस्था पाणे रे कठे एह्ड़ी जगहा मन्झ गईरे थे।
58_HEB	12	23	होर तुस्से परमेसरा रे पैहलौठे संताना री मण्डली मन्झ आई गईरे, जिन्हारे नांऊँ स्वर्गा मन्झ लिखे गईरे। ये धर्मी लोका री आत्मा ई जो हाल्ले स्वर्गा मन्झ ई होर तिन्हो सिद्ध कितिरा, होर तुस्से आपु परमेसरा वाले गईरे जो सभी गल्ला रा न्याय करणे वाल्आ।
58_HEB	12	25	चतन्न रैहया कि, तुस्से परमेसर ले मुंह नी फेरा जो तुस्सा किन्हें गल्ला करहा, क्यूंकि अगर इस्राएल देसा रे लोक सजा ले नी बचे जेबे तिन्हें एस धरती पर रैहन्दे हुए मूसा री गल्ला रे मुहं फेरी लेईरा था, ता सच्चे आस्से भी नी बची सकदे, अगर आस्से तेस परमेसरा ले मुहं फेरगे जो स्वर्गा ले आस्सा किन्हें गल्ला करहा।
58_HEB	13	3	मसीह री खुसी री खबरा री वजहा ले जो लोक कैदा मन्झ तिन्हो याद रखा कि जिहां जे तिन्हा साउगी तुस्से भी कैद हो, होर जिन्हा लोका जो सताई गईरा हो, तिन्हा जो याद रखा कि तिन्हारा पीड़ा तुस्सा रे सरीरा मन्झ मैहसूस हुई करहा हो।
58_HEB	13	14	क्यूंकि एस धरती पर आस्सा वाले हमेसा रे कठे एथी कोई घर नी आ, बल्की आस्से ता तेस घरा रा इंतजार करेया करहा ऐें जो आऊणें वाले आ।
