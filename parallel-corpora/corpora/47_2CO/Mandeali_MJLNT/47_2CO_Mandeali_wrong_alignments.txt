47_2CO	2	16	ये खुसबू नास हूणें वाले लोका जो मरणे रे कठे मौता री मुस्क ई, होर उद्धार पाणे वाले लोका रे कठे जीवना देणे रे कठे जिन्दगी री खुसबू ई। होर सच्चे कोई भी आपणे आपा ले एस खुसबू जो फैलाणे रे लायक नी आ।
47_2CO	3	9	लोका जो दोसी बनाणे वाली मूसा री व्यवस्था जेबे तेजोमय हुई, ता नौंईं वाचा जो लोका जो परमेसरा री नजरा मन्झ धर्मी माह्णुं बणाई, से होर भी तेजोमय हूणीं।
47_2CO	3	10	मूसा री व्यवस्था जो तेजा किन्हें भरी हुईरी थी, ऐबे तेस नौंईं वाचा री तेजा रे साम्हणें जो तेस ले भी ज्यादा बढ़ी किन्हें तेजस्वी ई, बगैर तेजा री हुई गईरी।
47_2CO	4	17	क्यूंकि आस्सा री ऐबे री ये परेसानिया बौह्त छोटी होर स्यों लम्बे टैमा तक नी टिकणी। पर इन्हा परेसानिया री वजहा ले आस्सो जुग-जुग री महिमा मिलणी, जो तिन्हा सब चीज़ा ले बढ़ी किन्हें ई, जेसरे बारे मन्झ समझाणा नामुमकिन आ।
47_2CO	6	5	आस्से कोड़े खाधे, आस्सा जो जेल्हा मन्झ पाई दितेया, होर दंगे फसादा मन्झ आस्सो चोट लगी। आस्से बढ़ी मैहनत किती, बगैर सोये होर बगैर खाणे-पीणे रे रहे।
47_2CO	6	7	आस्से सच्चाई री खबर सुणाई, होर परमेसरा री सामर्थे आस्सा मन्झ काम कितेया। आस्से सीधे हाथा ले हमला करणे रे कठे होर पूठे हाथा ले बचाव करणे रे कठे धार्मिकता रे हथियारा रा इस्तेमाल करहे। इन्हा सभ गल्ला ले पता लगां कि आस्से परमेसरा रे सेऊआदार ऐें।
47_2CO	6	8	चाहें लोके आस्सा री इज्जत किती या बेज्जती किती, या तारीफ किती या बुराई किती, आस्से हमेसा आपणे बारे मन्झ सच्च ही बोल्या, भले लोक आस्सो कपटी ही बोल्हे।
47_2CO	6	9	भले ही आस्से दूजेया रे कठे अजनबी ऐें, पर तुस्से आस्सा जो ढंगा किन्हें जाणाये। एह्ड़ा लगा कि आस्से मरदे ही लगिरे पर फेरी भी आस्से हाले भी जिऊन्दे ऐें। आस्सा जो सजा मिली पर कधी केसीए आस्से जानी ले नी मारे।
47_2CO	6	10	पर आस्से हमेसा दुखा रे टैमा भी खुसी म्नांहें। हलांकि आस्से आपु ता गरीब ऐें, पर कईया जो आत्मिक रूपा ले अमीर बणाई दितिरा। होर आस्सा वाले आपणा कुछ नी हाया, पर फेरी भी सब कुछ आस्सा रा आपणा। होर येही गल्ला जाहिर करही कि आस्से परमेसरा से सेऊआदार ऐें।
47_2CO	8	2	तिन्हें बड़ी परेसानिया रा सामना कितेया, होर स्यों बौह्त गरीब भी थे, फेरी भी तिन्हें बड़ी खुसी साउगी होर बढ़ी उदारता किन्हें दूजे विस्वासी लोका री मदद करणे रे कठे ढब्बे दिते।
47_2CO	8	13	आस्सा रा मतलब ये नी कि, होरी जो मदद करणे री वजहा ले तुस्से आपु दुखा मन्झ पई जाओ, पर इतना कि सभ वाले बराबर हो।
47_2CO	9	10	से परमेसर ई आ जो बोणे वाले जो बेजा, होर खाणे वाले जो रोटी देहां। तिहां ई परमेसरा तुस्सा जो स्यों ससाधन देणे होर बढ़ाणे भी ऐें; जेसरे ज्रीए परमेसर तुस्सा सभी लोका मन्झ उदारता री एक बड़ी फसल काटणी।
47_2CO	10	2	कुछ लोक ये बोले कि आस्सा रे जीणे रा ढंग संसारा रे लोका साहीं आ, इधी कठे जेबे हांऊँ तेथी आऊ, ता हांऊँ सोचा कि मुंजो तिन्हा लोका किन्हें कठोर हूंणा पो, जेसरी स्यों उम्मीद रख्हा ऐ। हांऊँ दिला ले चाहां कि मुंजो तुस्सा साउगी एह्ड़ा बर्ताव नी करणा पो।
47_2CO	11	1	तुस्से दूजेया री ता सुणी ले जेबे स्यों आपणे बारे मन्झ खरी गल्ला बोला ऐें, इधी कठे हांऊँ सोचा कि अगर हांऊँ थोह्ड़ी वेवकुफी री गल्ला करहा, ता तुस्सा हांऊँ सही लैणा।
47_2CO	11	27	मैं मैहनत किती होर संघर्स कितेया, होर कई रातीया जागी किन्हें काटी। हांऊँ भूख-प्यासा रहा होर खाणे रे कठे कुछ नी था। होर मैं ठंडा रे ध्याड़े काटीरे, होर मेरे वाले निघे कपड़े नी थे।
47_2CO	12	7	पर परमेसरे मुंजो नौखे प्रकासन दितिरे, तेता रे बारे मन्झ बौह्त बडयाई नी करणी चहिए। इधी कठे तिन्हें मुंजो एक बौह्त बडी परेसानी जो झेलणे रे कठे देई दिति यानि मेरे सरीरा मन्झ एक कांडा देई दितेया। ये एह्ड़ा था जेहड़ा सैताना रा एक दूत मुंजो दुःख देहां ताकि हांऊँ बडयाई नी करूं।
