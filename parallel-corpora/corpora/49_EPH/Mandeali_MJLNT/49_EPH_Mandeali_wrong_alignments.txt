49_EPH	1	18	हांऊँ ये भी प्रार्थना करहा कि परमेसर तुस्सा रे मना जो खोली दे, ताकि तुस्से इन्हा सच्चाई जो जाणी सको कि परमेसरे तुस्सा जो जेह्ड़ी आसा दितिरी से क्या ई, जेबे तिन्हें तुस्से सादिरे थे; होर से महान होर महिमामय आसीसे क्या ई जो परमेसरे आपणे पवित्र लोका जो देणे रा वादा कितिरा।
49_EPH	3	1	क्यूंकि तुस्सा गैर-यहूदी लोका रे कठे परमेसरे ये सभ कुछ कितिरा, हांऊँ पौलुस तुस्सा रे कठे प्रार्थना करहा। तुस्सा गैर-यहूदी लोका जो खुसी री खबर सुणाणे री वजहा ले हांऊँ जेल्हा मन्झ आ।
49_EPH	3	17	जेता ले तुस्से मसीह पर विस्वास करी सको होर मसीह तुस्सा रे दिला मन्झ वास करी सके। हांऊँ प्रार्थना करहा कि परमेसरा रे कठे होर एक दूजे कठे तुस्सा रा प्यार, तुस्सा जो मजबूत बणाई रखे ताकि तुस्से पई नी जाओ।
49_EPH	4	11	मसीहे ही ये बरदान कलीसिया रे लोका जो दितिरे; तिन्हें कुछ लोका जो चुणी लितिरा कि स्यों चुणिरे चेले बणे, होर कुछ लोका जो इधी कठे कि स्यों नबी बणे। तिन्हें कुछ लोका जो इधी कठे चुणीरा कि स्यों खुसी री खबरा रा प्रचार करहे, होर कुछ लोक कलीसिया री रखवाली करणे रे कठे, होर कुछ लोका जो स्खाणे रे कठे चुणीरा।
49_EPH	4	12	परमेसरे ये बरदान इधी कठे दितिरे, ताकि परमेसरा रे लोक तेसरी सेऊआ करणे रे लायक बणे, होर कलीसिया री बढ़ौतरी रे कठे काम करी सके, जो मसीह रा सरीर आ।
49_EPH	4	14	इधी कठे ऐबे ले लेई किन्हें आस्से बच्चे साहीं नी बणे, आस्सा तेस किस्ती साहीं नी हूंणा, जेस जो तेज बागर डूआई किन्हें लेई जाहीं, या ल्हरें ओरे-परे घुमाई देईं। यानि ऐबे ले ठगी होर चालू माह्णुं आस्सा जो झूठी गल्ला मन्झ नी फसाई सकदे।
49_EPH	4	22	तुस्सा रे स्खाणे वाले तुस्सा जो पुराणे जिन्दगी जीणे रे तरीके जो छाडणे रे कठे सखाईरा था, जेथी तुस्सा री बुरी इच्छे तुस्सा जो धोखा देई किन्हें तुस्सा री जिन्दगीया जो भ्रष्ट करी दितिरा था।
49_EPH	4	31	एक दूजे किन्हें कड़वाहट होर रोस मत रखा, होर एक दूजे पर गुस्सा करी किन्हें झगड़ा मत करा, एक दूजे रे बारे मन्झ बुरी गल्ला करी किन्हें बदनाम मत करा, होर सभ किस्मा रे बैर-भाव ले तुस्से दूर रैहया।
