46_1CO	1	18	जां लोक मसीह रे सुली पर मरणे रा संदेश सुणदे, तिन्हा बिच का किच्‍छ लोक ए सोचदे कि ए संदेश बेवकुफी भरा है। जे लोक इय्यां सोचदे से ओ लोक हिन जे नरक बिच पाए जाणे। पर असी लोक जे तिस संदेश पर विश्वास करदे, ए परमेश्‍वर रा अपणे लोक्कां जो अपणी ताकत कने बचाणे रा रस्ता है।
46_1CO	1	20	तां फिरी अवे असी समझदार मणुआं रे बारे बिच क्‍या बोल्ली सकदे? अवे असी यहुदी नियमां रे शास्त्रियां रे बारे बिच क्‍या बोल्ली सकदे? ते अवे असी तिन्हा लोक्कां रे बारे बिच क्‍या बोल्ली सकदे जे गल्ल-बात करणे बिच बड़े तेज हिन? परमेश्‍वर ने ए ज़ाहिर जताई दित्तां कि इस दुनिया री समझ रा कोई मुल्ल नी है।
46_1CO	2	15	जिन्हा मणुआं ने पवित्रात्मा जो पाए रा है से लोक सही ते गलत गल्लां बिच का सही फैसला लेई सकदे। पर जिन्हा लोक्कां का पवित्रात्मा नी है से लोक तिन्हा मणुआं रे विचारां जो नी समझी सकदे जिन्हा का पवित्रात्मा है।
46_1CO	3	2	मै तुसी जो परमेश्‍वर रे संदेश बिच हल्ले मामुली गल्लां ही सिखाइ ते हल्ले गहराई री सच्चाई नी दस्सी, किजोकी तिस बेल्ले तुसी तदेई गल्लां जो सिखणे रे जोग्गे नी होए थिये ते तुसी हल्ले भी तिस शिक्षा जो अपनाणे रे जोग्गे नी होए रे थिये।
46_1CO	3	6	परमेश्‍वर रा संदेश इक्क बीज सांइ है जे जमीन बिच बाया गेया। मै तुसी लोक्कां जो शुभ संदेश सुणाया जिय्यां इक्क मणु खेत्तर बिच बीज बांदा, ते अप्पुल्लोस ने तिस कम्म जो शिक्षा दैणे कने जारी रख्खेया जिय्यां इक्क मणु पौधेयां जो पाणी दिंदा पर सिर्फ परमेश्‍वर ने ही तुसी जो आत्मिक रूप कने बधणे रे काबिल बणाया जिय्यां से पौधेयां जो बधांदे।
46_1CO	3	14	ते जे कम्म तिस मणु ने तिस नीं पर कित्ते रा है, जे अगर से कम्म नी फुकिंदा, तां तिसजो ईनाम मिलणा।
46_1CO	4	2	ते तिस बारे बिच फिरी परमेश्‍वर रे संदेश रा राज़ जिन्हा लोक्कां रे हवाले कित्ते गे रा है, तिन्हा तांइ जरूरी है कि से भरोस्सेमंद रैह्‍ण।
46_1CO	5	3	हालांकी मै तित्ते तुसी कने नी है, पर जां मै तुसी ते कलीसिया बिच होणे वाली परेशानियां रे बारे बिच सुणदा तां इय्यां लगदा कि जिय्यां मै तित्ते तुसी रे बिच मझाटे ही है ते तिस मणु रा हिसाब-किताब करेया करदा है।
46_1CO	5	8	इधेरे तांइ आओ असां अपणा फसह रा तयार मणांदे जिय्यां कि यहुदी लोक तराक्क जो कड्डी करी सुट्टी दिंदे ते अखमिरी रोट्टी खांदे थिये, तिय्यां ही असां जो भी जिन्दगी तिस हिसाब कने नी जीणा चाएदी जिय्यां असी मसीह यीशु बिच विश्वास करणे का पैल्ले जिंदे थिये।
46_1CO	6	6	पर तिसेरे बजाए इक्क विश्वासी अपणे दुए विश्वासी भाई रे खिलाफ कचेरी बिच कुसकी अविश्वासी मणु का अपणी परेशानी सुलझाणे तांइ जांदे।
46_1CO	7	3	ए जरूरी है कि हर लाड़ा अपणी लाड़ी तांइ अपणी हर जिम्मेवारी जो निभाए ते हर इक्क लाड़ी अपणे लाड़े तांइ अपणी जिम्मेवारियां जो निभाए।
46_1CO	7	16	पर तुसी विश्वासी जनानियां जो इस गल्ल रा चेत्ता रखणा चाएदा कि होई सकदा कि तुसी रा अपणे लाड़ेयां कन्ने रैह्णे री वजह कने से शायद बदली जाए, ते तिय्यां ही विश्वासी मर्दां जो चेत्ता रखणा चाएदा कि होई सकदा कि तुसी रा अपणी अविश्वासी लाड़ियां कन्ने रैह्णे री वजह से बाद बिच बदली जाण।
46_1CO	7	18	जे अगर कुसकी यहुदी मणु ने मसीह यीशु बिच विश्वास करणे का पैल्ले का ही खतना कराया हो तां से मणु मसीह बिच विश्वास करणे का बाद तिसजो वापिस बदलणे री कोशीश ना करे। तिय्यां ही अगर कुसकी मणु ने मसीह बिच विश्वास करणे का पैल्ले खतना ना कराया हो तां तिस मणु जो खतना कराणे री कोई जरूरत नी है।
46_1CO	9	6	असां जो भी बाकी प्रेरितां सांइ आर्थिक मदद लैणे रा पुर हक है ताकी अपणी जरूरतां तांइ असां जो कम्म ना करणा पे।
46_1CO	10	4	ते सबणा ने से ही पाणी भी पित्तेया जे परमेश्‍वर ने सप्पड़ बिच का दित्तेया थिया। ते से सप्पड़ मसीह यीशु री बराबरी बिच भी है जे तिन्हा लोक्कां कने तिन्हेरे सफर बिच कन्ने-कन्ने थी ते जिनिये तिन्हा जो जिन्दगी भी दित्ती।
46_1CO	10	18	इस्राएल रे लोक्कां रे बारे बिच सोच्चो, जां से तिस रोट्टी जो खांदे जे परमेश्‍वर जो भेंट चढ़ाए री हुंदी, तां से परमेश्‍वर री अराधना करणे बिच शामिल हुंदे, तिय्यां ही जे लोक मूर्तां जो चढ़ाए री भेंट खांदे तां से मूर्तां री अराधना करणे बिच शामिल हुंदे।
46_1CO	10	23	जिय्यां कि तुसी बोलदे कि असां जो सब किच्‍छ करणे री अजादी है, हाँ, पर सब किच्‍छ करणा असां तांइ खरा नी है। असां जो सब किच्‍छ करणे री अजादी ता है, पर सब किच्‍छ परमेश्‍वर बिच असां रे विश्वास जो मजबुत नी करदा।
46_1CO	11	16	पर जे अगर कोई सोचदा कि मै जे बोल्लेया करदा है से गलत है तां से ए जाणी ले कि असी ते परमेश्‍वर री हर कलीसिया ए सारी चिज्जां मनदे।
46_1CO	12	28	मसीह रे इस शरीर बिच परमेश्‍वर ने असां जो अलग-अलग तरिक्के रा कम्म करणे तांइ दित्ते रा है, पैल्ले तिन्हा ने किच्‍छ मणुआं जो प्रेरित बनणे तांइ चुणेया, किच्‍छ मणुआं जो तिन्हेरी गल्लां दसणे तांइ भविष्यवाणी करणे तांइ चुणेया, ते किच्‍छ जणेया जो तिन्हा ने लोक्कां जो वचन री शिक्षा दैणे तांइ चुणेया, इसका बाद किच्‍छ जणेया जो तिन्हा ने चिन्ह-चमत्कार करणे रा हक दित्ते रा है, ते किच्‍छ जणेया जो लोक्कां री बिमारी ठीक करणे रा हक, ते किच्‍छ जणेया जो दुज्जेयां री मदद करणे रा हक दित्ते रा है, ते किच्‍छ जणेया जो तिन्हा ने अगुवे बनणे तांइ चुणे रा है, ते किच्‍छ जणेया जो तिन्हा ने पवित्रात्मा रे जरिये बखरी-बखरी भाषा बिच गल्ल करणे री खुबी दित्ते री है।
46_1CO	13	5	प्यार करणे वाले लोक दुज्जेया री बेज़ती नी करदे, से लोक मतलबी नी हुंदे, से सिर्फ अपणी खुशी नी तोपदे, से बड़े तोले गुस्सा नी करदे, ते से अपणे कने होए री बुरी गल्लां जो हमेशा चेत्ता नी रखदे।
46_1CO	13	6	जां लोक गलत कम्म करदे तां से बड़े दुखी हुंदे, पर से लोक तां बड़े खुश हुंदे जां लोक ठीक कम्म करदे।
46_1CO	13	8	इदेया समय भी आणा जां लोक्कां ने ना ता परमेश्‍वर रे संदेश री गल्ल करणी ते ना ही बखरी-बखरी भाषां बिच गल्लां करणी, परमेश्‍वर रे बारे बिच गहरे ज्ञान री भी जरूरत नी रैह्‍णी पर प्यार हमेशा तांइ रैह्णा।
46_1CO	14	10	दुनिया बिच मती सारी भाषां हिन ते हर इक्क भाषा रा मतलब है।
46_1CO	14	11	पर जे अगर असी से भाषा ना समझे जिस बिच दुआ मणु असां कने गल्ल करेया करदा हो, तां असी तिस गल्ल करणे वाले मणु री नजर बिच परदेसी होणे, ते तिस भाषा बिच गल्ल करणे वाला मणु असां जो परदेसी लगणा।
46_1CO	14	24	पर जे अगर सारे विश्वासी भविष्यवाणी करदे होण ते कोई बाहर वाला मणु या मसीह बिच विश्वास ना करणे वाला मणु तित्ते आई जाए तां तुसी री बोल्ले री गल्लां री वजह कने तिन्हा जो एहसास होई जाणा कि से लोक पाप्पि हिन ते तिन्हा ने अपणी जिन्दगी जीणे रा तरिक्का बदली लैणा।
46_1CO	14	40	पर हर इक्क चीज जे तुसी कलीसिया बिच करदे, से बड़े सलीके ते शांती कने कित्ती जाए।
46_1CO	15	35	ते जे अगर कोई उदारण रे तौर पर इय्यां पुछदा कि परमेश्‍वर मुर्देया जो वापिस जिन्दा किय्यां करदे ते जिन्दा होणे रे बाद तिन्हा का कुण वाले शरीर हुंणे?
46_1CO	15	40	जे किच्‍छ भी धरती बिच है तिसेरा इक्क आकार ते खुबसुरती है, तिय्यां ही जे किच्‍छ आसमान बिच है तिसेरा भी बखरा ही आकार ते खुबसुरती है।
46_1CO	15	42	मुर्देयां रा जिन्दा होणा किच्‍छ इदेया ही है। जिस शरीर जो से मरणे का दब्बि दिंदे से सड़ी जांदा, पर जां से फिरी जिन्दा कित्तेया जाणा तां से इदेया बणी जाणा जे दुबारा कदी नी सड़णा।
46_1CO	15	44	जिय्यां असां खून ते माँस वाला ए इन्सानी शरीर है, तिय्यां ही इदेय शरीर भी हिन जिन्हा बिच परमेश्‍वर रे आत्‍मा ने हमेशा री जिन्दगी दित्ते री है। ते इन्सानी शरीर तिन्हा शरीरां बिच बदली जाणे जिन्हा बिच परमेश्‍वर रे आत्मां ने हमेशा री जिन्दगी दित्ते री है।
46_1CO	15	51-52	सुणो, मै तुसी जो राज़ री गल्ल दसदा, जां आखरी तुरही बजणी तां असां विश्वासियां ने चाणचक्के ही बदली जाणा ते जां तुरही बजणी तां मुर्देयां ने भी जिन्दे होई जाणा ते फिरी कदी नी मरणा।
46_1CO	16	18	जिय्यां तिन्हा ने मेरे जो प्रोत्साहित कित्ते रा है, तिय्यां ही तिन्हा ने तुसी जो भी प्रोत्साहित करणा जां तिन्हा ने तुसी का आणा। इन्हा लोक्कां सांइ तुसी भी लोक्कां रा आदरमान करेया करो।
