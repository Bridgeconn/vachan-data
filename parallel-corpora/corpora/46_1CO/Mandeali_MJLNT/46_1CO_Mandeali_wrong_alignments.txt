46_1CO	1	6	होर स्यों वरदान जो परमेसरे तुस्सा जो दितिरे, स्यों एस्सा गल्ला जो पक्का करहे कि जो खबर मसीह रे बारे मन्झ ई से सच्ची।
46_1CO	1	13	एह्ड़ा बोली किन्हें तुस्से जो करहे से ठीक नी आ, क्योंकि मसीह लग-लग टोलिया मन्झ नी बंढीरा। क्या हांऊँ पौलुस तुस्सा रे पापा री माफ़ी रे कठे क्रूसा प्रयाल्हे मरेया? नी! क्या तुस्से इधी कठे बपतिस्मा लितेया की तुस्से सब मेरे चेले बणो? नी एह्ड़ा नी आ।
46_1CO	1	18	जेबे लोक मसीह रे क्रूसा प्रयाल्हे मरणे री खबरा जो सुणे ता कुछ लोका जो ये खबर नर्क्कल्या री गल लगा ई। जो एह्ड़ा सोचे स्यों नरका मन्झ नास हूंणे रे कठे बढ़दे लगिरे, पर आस्से लोके जिन्हें एस खबरा पर विस्वास कितिरा आस्सा रे कठे ये परमेसरा री से सामर्थ ई जेसरे ज्रीए से लोका जो बचाहां।
46_1CO	1	20	होर तेबे, आस्से ज्ञानी लोका रे बारे क्या बोली सके? होर यहूदी व्यवस्था स्खाणे वाल्ऐ रे बारे मन्झ क्या बोली सके? या संसारा रे लोक जो चलाकी किन्हें गल्ला करहे तिन्हारे बारे मन्झ क्या बोली सके? परमेसरे तिन्हा सभी जो नर्क्कला बणाई दितिरा होर तिन्हारे ज्ञान जो बेकार साबित करी दितिरा।
46_1CO	2	1	हे भाईयो होर बैहणो, जेबे हांऊँ तुस्सा वाले आया होर मैं तुस्सा जो परमेसरा री खबरा रे बारे मन्झ दसेया, ता मैं बडी-बडी गल्ला नी बोली होर ना ही मैं आपणे आपा जो बडा ज्ञानवान दसेया।
46_1CO	3	2	तेस टैम मैं तुस्सा जो परमेसरा री खबरा ले सिर्फ हल्की गल्ला सखाई री थी, जिहां कि एक बच्चे जो दूध प्याहें। पर परमेसरा री बचना री डुघ्ही गल्ला नी सखाई जेह्ड़ी नाजा साहीं ई, क्यूंकि तेता रे कठे तुस्से हाल्ले त्यार नी थे।
46_1CO	3	6	अगर हांऊँ तुस्सा री तुलना डोरिया साउगी करूं ता हांऊँ तेस साहीं आ जो बेजा बाहां, होर अपुल्लोस तेस माह्णुं साहीं आ जो पाणी देआ, पर एस डाला जो बधाणे वाल्आ परमेसर ई आ।
46_1CO	3	8	एक डाल लगाणे वाले साहीं मैं तुस्सा जो खुसी री खबर सुणाई होर परमेसर रा बचन स्खाणा सुर्हू कितेया होर अपुल्लोसे पाणी देणे वाले साहीं तुस्सा जो लगातार सिखांदा रैहया, होर आस्सा दुहीं रा एक ऐें मकसद आ, पर परमेसरा आस्सा दुहीं जो आस्सा री मैहनता रे मताबक इनाम देणा।
46_1CO	3	14	अगर केसी घर बणाने वाले रा काम जो तिन्हें तेस निंऊँआं पर बणान्दी बारी कितिरा हो, होर अगर से नी फुख्हे ता मसीहा तेस जो इनाम देणा।
46_1CO	4	2	एता ले बढ़ी किन्हें, परमेसरे जेस जो ये काम करणे जो दितिरा जरूरी आ कि से भरोसे रे लायक हो ताकि से एस दितिरे कामा जो पूरा करी सके।
46_1CO	4	3	पर हांऊँ एस गल्ला री फिकर नी करदा कि, तुस्से या कोई होर लोक मेरे बारे मन्झ ये बोल्हे कि ये भरोसे रे लायक हाया की नी आ, सच्च ता ऐें आ कि हांऊँ आपणे बारे मन्झ भी ये नी बोलदा कि हांऊँ भरोसे रे लायक हाया की नी।
46_1CO	5	5	तेस पाप करणे वाले माह्णुं जो आपणी कलीसिया ले काढी देआ, होर वापस तेस जो सैताना रे हका मन्झ सौंपी देआ, क्या पता से पाप करणा छाडी दे। क्यूंकि अगर से पाप करना छाडी दे ता जेस ध्याड़े प्रभुआ न्याय करणा पक्का तेस ध्याड़े तेस बची जाणा।
46_1CO	5	7	तुस्सा जो एस पापी माह्णुं जो आपणे मन्झ ले काढी देणा चहिए, जिहां कि यहूदी लोक फसहा रा साजा हूंणे ले पैहले आपणे-आपणे घरा ले स्जेड़ा काढी दे। तेबे तुस्सा अस्जेह्ड़ा रोटी बणी जाणा, यानि तुस्सा विस्वासिया रे एक एह्ड़े झुंडा बणी जाणा, जिन्हारे बीचा मन्झ जाणी बुझी किन्हें पाप करणे वाल्आ कोई माह्णुं नी हुंदा। क्यूंकि जेबे तुस्से मसीह पर विस्वास कितेया था, परमेसरे तुस्से अंदरा ले साफ करी दितिरा था। मसीह आस्सा रे पापा कठे मारी दितेया होर से तेस छेलु साहीं आ जेस जो यहूदी फसहा रे साजे रे टैमा बलि चढ़ाहें थे।
46_1CO	5	8	इधी कठे आऊआ आस्से आपणे फसहा रा साजा मनाहें। जिहां यहूदी स्जेड़ा बाहर काढेया, तिहां ही आस्से आपणे पुराणे पापा रे स्वभावा जो छाडी दे, होर जिहां यहूदी स्जेड़ी रोटी खाएं थे, आस्सो भी परमेसरा रे लोका साहीं जीणा चहिए, जिन्हा मन्झ कोई बुराई नी हुन्दी, यानि आपणे दिला मन्झ चलाकीया री गल्ला जो काढी किन्हें सच्चाई किन्हें यीसू मसीह साउगी चलना चहिए।
46_1CO	6	6	बल्कि एक विस्वासी दूजे विस्वासी रे खलाफ मुकद्दमे जो लेई किन्हें अविस्वासी न्यायधिसा वाले जा। होर स्यों एस कामा जो अविस्वासी लोका रे साम्हणें करहे।
46_1CO	6	7	पर सच्च गल ता ऐें ई कि तुस्सा रे बीचा मन्झ कानूनी मुकद्दमे चलणे रा मतलब ये हुआ कि तुस्से एक मसीही जिन्दगी जीणे मन्झ हारी गईरे। इधी कठे कोई होर मसीही भाई या बैहण तुस्सा किन्हें गलत करहे, या धोखे किन्हें तुस्सा रा कुछ लेई ले ता तेता रे बदले मन्झ तुस्से कुछ मत करहा।
46_1CO	6	20	क्यूंकि परमेसरे तुस्सा रे कठे बौह्त बडी कीमत चुकाईरी, जेबे तिन्हें यीसू मसीह जो क्रूसा प्रयाल्हे बलिदान कितेया, इधी कठे आपणे सरीरा ले परमेसरा री महिमा करा।
46_1CO	7	2	क्यूंकि ये आम गल ई लोक नजायज रिस्ते मन्झ पई जाए, इधी कठे हांऊँ सलाह देआ कि हर एक मर्ध ब्याह करहे, होर आपणी लाड़ी किन्हें वफादार रहे।
46_1CO	7	14	क्यूंकि एक विस्वासी लाड़ी री वजहा ले परमेसरा तेस्सा रे अविस्वासी लाड़े जो अपनाई लेआ, होर विस्वासी लाड़े री वजहा परमेसर तेसरी अविस्वासी लाड़ी जो अपनाई लेआ। अगर ये सच्च नी हुंदा कि तुस्सा रा अविस्वासी लाड़ा या लाड़ी परमेसरा रे हुंदे, ता तुस्सा रे बाल बच्चे भी परमेसरा रे नी हुंदे, पर एेबे ता तुस्सा रे बाल बच्चे भी परमेसरा रे।
46_1CO	7	18	एक उदाहरणा रे कठे, अगर कोई यहूदी माह्णुं प्रभु यीसू पर विस्वास करहा ता तेस जो तेसरी यहूदी हूंणे री पछयाण छाडणे री जरूरत नी, होर कोई गैर-यहूदी माह्णुं प्रभु यीसू पर विस्वास करहा ता तेस जो यहूदी बणने रे कठे खतना कुराणे री जरूरत नी।
46_1CO	7	23	क्यूंकि परमेसरे तुस्सा रे कठे बौह्त बडी कीमत चुकाईरी, जेबे तिन्हें यीसू मसीह जो क्रूसा प्रयाल्हे बलिदान कितेया; इधी कठे माह्णुं रे गुलाम नी बणी किन्हें परमेसरा रे गुलाम बणा।
46_1CO	7	30	होर जो रोणे वाले हो, या जो खुसी मनाणे वाले हो, होर जो खरीदारी करणे वाले हो, कोई भी इन्हा गल्ला री ज्यादा फिकर नी करहे, क्यूंकि एह्ड़ा करणे ले तुस्से प्रभु री सेऊआ करणे ले दूर हुई सके।
46_1CO	7	31	होर जो कुछ एस संसारा मन्झ आस्सा वाले आ, आस्सा जो इन्हा चीजा जो ज्यादा कीमत नी देणी चहिए, क्यूंकि एस संसारा मन्झ जो कुछ आस्सा वाले आ, से जल्दी ही खत्म हूंणे वाल्आ आ।
46_1CO	8	11	होर इधी कठे तू जिन्हा गल्ला जो जाणहां, तिन्हारी वजहा ले से विस्वासा मन्झ कमजोर आदमी मसीह पर विस्वास करणा छाडी देणा, जेसरे कठे मसीह यीसूए आपणी जान दितीरी।
46_1CO	9	6	क्या तुस्सा जो एह्ड़ा लगहा कि मुंजो होर बरनबासा जो ही, आपणे खर्चे पुरे करणे रे कठे काम धंधा करणा चहिए, जेबे कि आस्से भी परमेसरा रे सेऊआदार ऐें?
46_1CO	10	6	ये सारी गल्ला आस्सा रे बापदादेया साउगी इधी कठे हुई की आस्सो चेतावनी मिले कि अगर आस्से भी तिन्हा साहीं बुराई करणे री इच्छा करघे, ता जो तिन्हा साउगी हुआ से आस्सा किन्हें भी हुई सक्हा।
46_1CO	10	18	तिन्हा इस्राएल देसा रे लोका रे बारे मन्झ सोचा, जो एक बेदी रे चारों तरफ कठ्ठा हुई किन्हें तेता पर बलि कितिरी चीजा मन्झ ले खाहें, एह्ड़ा करणे ले स्यों तेस बेदी री सेऊआ रे साझी बणी जाहें।
46_1CO	10	23	तुस्से बोल्हे कि आस्सा वाले सभ कुछ करणे री अजादी, हां पर सभ चीजा आस्सा रे फायदे रे कठे नी। आस्से सभ कुछ करणे रे कठे अजाद ऐे, पर सारी चीजे परमेसर पर विस्वासा करणे जो नी बढ़ादीं।
46_1CO	10	29	हांऊँ तुस्सा री नी पर दूजे री अंतरात्मा रे बारे मन्झ गल करी करहा कि क्या फायदा अगर तुस्से आपणी खाणे री अजादी जो ज्यादा जोर दे, होर दूजे माह्णुं जो ये लगा कि से पाप आ? एता ले कोई फायदा नी आ।
46_1CO	11	6	अगर से ज्नानी मूंड नी ढखणा चाहीं, ता से आपणे बाल भी काटी दे; पर अगर ज्नाने रे कठे बाल कटाणा या मूंडाणां सरमा री गल ई, ता फेरी से प्रार्थना या भविस्यवाणी करदे टैम आपणा मूंड ढख्ही ले।
46_1CO	11	17	जिन्हारे बारे मन्झ ऐबे हांऊँ तुस्सा किन्हें गल करदा लगिरा तिन्हारे बारे मन्झ हांऊँ तारीफ नी करी सकदा, क्यूंकि कलीसिया मन्झ कठ्ठा हूंणे ले तुस्सा री भलाई नी पर बुराई ही हुई।
46_1CO	11	19	तुस्सा जो क्या लगहा कि तुस्सा रे बीचा मन्झ जेबे बंटवारा हूणा, तेबे ही दूजे लोका जो पता लगणा कि कुण परमेसरा रे चुणिरे लोक ऐें? नी एह्ड़ा बिलकुल भी नी आ।
46_1CO	12	25	परमेसरे ये इधी कठे कितेया कि सरीरा रे सारे अंग एक दूजे किन्हें मिली किन्हें रहे, होर सरीरा रे सारे अंग एक दूजे री देखभाल करहे।
46_1CO	13	5	स्यों लोक केसी री बेज्जती नी करदे, स्यों आपणी ही खुसी रे बारे मन्झ नी सोचदे, स्यों जल्दी गुस्सा नी करदे, होर स्यों तिन्हा बुरी गल्ला जो याद नी रखदे, जो तिन्हारे बरखलाफ कितिरी हो।
46_1CO	14	24	पर अगर सभ विस्वासी लोक भविस्यवाणी करदे लगिरे हो, होर कोई अविस्वासी या एस बरदाना रे बारे मन्झ अनजाण आदमी अंदर आई जाए, ता तेस जो एहसास हुई जाणा कि से पापी आ, होर तेस आपणी जिन्दगी तुस्सा रे बोलणे री वजहा ले बदली देणी।
46_1CO	14	26	हे भाईयो होर बैहणो, सुणा तुस्सा जो क्या करणा चहिए? जेबे तुस्से अराधना रे कठे हुंहां ऐें, ता तुस्सा मन्झ एकी माह्णुंआं प्रभु रे भजन गाणे, एकिया स्खाणे, होर एकिया परमेसरा रे दितिरे प्रकासन दसणे, होर एकिया अनजाण भासा मन्झ प्रभु किन्हें गल करणी, होर दूजेया तेसरा मतलब दसणा। ये सभ कुछ तुस्सा जो विस्वासी लोका जो मजबूत करणे रे कठे करणा चहिए।
46_1CO	14	29	दो या तीन ही लोक भविष्यवाणी करहे, होर बाकि बचिरे लोक ये देखे कि जो स्यों बोली करहे, से बचना रे मताबक ठीक या नी।
46_1CO	14	32	एक नबी जो परमेसरा री गल्ला बोल्हा से आपणे आपा जो आपणे बसा मन्झ रखा: से आपणी इच्छा ले बोली सक्हा होर आपणी इच्छा ले बोलना बंद भी करी सक्हा।
46_1CO	14	38	पर अगर कोई मेरी लिखिरी इन्हा गल्ला पर भरोसा नी करहा, ता तुस्से भी तेसरी बोलिरी गल्ला पर भरोसा देखेया करदे।
46_1CO	15	16	हांऊँ तुस्सा किन्हें भी बोल्हा, क्यूंकि अगर कोई भी आदमी आपणे मरणे ले बाद जिउंदा नी हुंदा, ता मसीहा भी आपणे मरणे रे बाद जिउंदा नी हुईरा।
46_1CO	15	23	पर हर एक क्रमा रे मताबक जिउंदे किते जाणे; होर एता रा सबूता ये आ कि मसीह सभी ले पैहले जिउंदा कितेया गया। फेरी जेबे मसीहा वापस आऊंणा, ता तेसरे लोक भी जिउंदे किते जाणे।
46_1CO	15	30	अगर मरिरे लोका दबारा जिउंदे नी हुन्घे, ता आस्सा रे कठे भी ये नर्कल्ली गल ई कि आस्से आपणे आपा जो बार-बार खतरे मन्झ किधियो पाई करहे।
46_1CO	15	40	होर जिहां संसारा रे प्राणिया रे सरीर कई प्रकारा रे हुंहां ऐें, तिहां आसमाना मन्झ भी ऐें, जिहां कि सूरज, चाँद, होर तारे। पर आसमान री चीजा रा सुन्दरता लग प्रकारा री, होर धरती री चीजा री सुन्दरता होर ही किस्मा री।
46_1CO	15	53	क्यूंकि आस्सा रा सरीरा जो जल्दी ही मरणे वाल्आ होर सड़ने वाल्आ, जरूरी आ कि ये एक एह्ड़े सरीरा मन्झ बधली जाये, जो कधी भी ना मरदा हो ना सड़दा हो।
46_1CO	16	22	अगर कोई प्रभु किन्हें प्यार नी करहा, ता से स्रापित आ, हे आस्सा रे प्रभु, आई जा!
