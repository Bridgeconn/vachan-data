46_1CO	1	18	ज़ेभै लोग मसीहे क्रूसा दी मरने बारै समाद शूणां, तिन्नां मांझ़ै बोला कई इहअ कि मसीहो अह समाद आसा ऐडी गल्ल, ज़ुंण इहअ सोठा तिंयां आसा लागै दै नरका बाखा हांढदै। पर हाम्हैं ज़ुंण तेऊ समादा दी विश्वास करा, अह आसा परमेशरे बात ज़ेथ परमेशर लोगा आपणीं शगती करै बच़ाऊआ।
46_1CO	1	20	हाम्हां एछा एता करै एही समझ़ कि ज़ुंण आप्पू लै समझ़कार समझ़ा तिन्नें बुधि आसा बेकार। ज़ुंण खास्सै पहल़ै दै शास्त्री एसा पृथूई दी गल्ला-बाता करने ज़ाणकार आसा तिन्नें बी निं किछ़ै किम्मत आथी। परमेशरै की अह गल्ल प्रगट कि ज़ुंण बुधि इधी पृथूई दी आसा तेते निं तेऊ संघै किछ़ै किम्मत आथी। ()
46_1CO	3	6	हुंह त पैहलअ मणछ ज़ुंणी तम्हां का परमेशरो समाद खोज़अ, हुंह आसा ज़िम्मीं दी बेज़ै रोही डाहणैं आल़अ। तेखअ अपूलोसै की थारी विश्वासा दी मज़बूत हणैं दी मज़त सह हुअ दुजअ मणछ तेऊ टिपरू दी पाणीं दैणैं आल़ै ज़िहअ। पर परमेशरै दैनी तम्हां लै नऊंईं ज़िन्दगी और सह आसा तम्हां आत्मिक ज़िन्दगी दी बढाऊंदअ लागअ द ज़िहअ सह बूटा लै बझ़ दैआ।
46_1CO	3	12	ज़ै कुंण मसीहो टैहलू शुची शिक्षा खोज़े ज़ुंण तिन्नां परमेशरै आसा दैनी दी, तिंयां आसा इहै कारीगीर ज़ुंण सुन्नैं, च़ंदी और किम्मती पात्थरा ज़ेही बधिया पाक्की च़िज़ा करै घर बणांआ। पर ज़ै तिंयां झ़ुठी शिक्षा दैए ता तिंयां आसा इहै कारीगीर ज़ुंण काठ, घाह ज़ेही काच़ी च़िज़ा करै घर बणांआ।
46_1CO	5	8	तैही बोला हुंह कि हाम्हां लागा सदा परमेशरे पबित्र लोगा ज़ेही ज़िन्दगी ज़िऊंणीं। हाम्हां निं तिहै बूरै साबै ज़िऊंणअ ज़िहै हाम्हैं मसीहा दी विश्वास करनै का पैहलै तै, तैही निं हाम्हां तिंयां बूरै और पापी काम करनै लागदै ज़ुंण हाम्हैं करा तै। पर हाम्हां लागा परमेशरो हुकम शुणनअ और म्हारै काम निं लोल़ी बूरै हुऐ, तैही लागा हाम्हां हर बगत मानदार, शुचै और भरोस्सैमंद रहणअ।
46_1CO	6	6	तम्हैं विश्वासी बी लाआ एकी दुजै लै दोश और आपणैं मकदमें फैंसलै करदै डेओआ तम्हैं तिन्नां लोगा सेटा लै ज़ुंण विश्वासी नांईं आथी।
46_1CO	10	18	इस्राएली लोगे बारै सोठा, ज़ेभै सोभी लोगै परमेशरै दैनी दी रोटी खाई तिंयां हुऐ परमेशरे आराधना दी साझ़ू। ठीक इहअ ई ज़ुंण मुर्ति दी बल़ीदान दी रोटी खाआ तिंयां बी हआ तिन्नां मुर्तिए पूज़ा दी साझ़ू।
46_1CO	15	30	ज़ै मरी करै भी ज़िऊंदै हंदै ई निं आथी तै आसा हाम्हैं बी ऐडै मणछ ज़ुंण एता पिछ़ू आपणीं ज़िन्दगी खातरै दी पाआ।
46_1CO	16	21	हुंह पल़सी लिखा तम्हां सोभी लै आपणैं हाथै राज़ी-खुशी।
