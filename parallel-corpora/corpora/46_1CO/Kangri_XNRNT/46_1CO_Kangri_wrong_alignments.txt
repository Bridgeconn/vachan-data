46_1CO	1	6	इसी तरीके नैं परमात्मा तुहां च इसा गल्ला जो साबित करदा ऐ, कि मसीह दा सुसमाचार सच्च ऐ।
46_1CO	2	15	जिन्हां लोकां जो पवित्र आत्मा मिल्लेया ऐ सैई तिन्हां गल्लां जो समझी सकदे हन, जेह्ड़ियां पवित्र आत्मा सखांदा ऐ, अपर सैह़ लोक जिन्हां अल्ल पवित्र आत्मा नीं ऐ, सैह़ तिन्हां लोकां दियां गल्लां जो नीं समझी सकदे जिन्हां अल्ल पवित्र आत्मा ऐ।
46_1CO	3	6	मैं तुहां दे मनां च परमात्मे दे वचने दा बीई लगाया, कने अपुल्लोसैं इसियो सग्गेया, अपर परमात्मा ई था जिन्नी इसियो बधाया।
46_1CO	3	18	जे तुहां च कोई सोचैं कि तुहां इस संसारे दे लोकां च बड़े भरी ज्ञानी हन, तुहां जो इस संसारे दे लोकां च मूर्ख बणी जाणा चाइदा, इसतांई तुहां परमात्मे दिया नजरा च अपणे आप्पे जो ज्ञानी बणाई सकन।
46_1CO	3	22	खास करी नैं चाये मैं पौलुस, अपुल्लोस, पतरस, इस संसारे दियां चीज्जां, संसार, चांये तुहां मरन चाये जीन, चाये वर्तमान, चाये भविष्य, तुहां जो एह़ सारियां चीज्जां परमात्मैं तुहां दिया भलाईया तांई दित्तियां हन,
46_1CO	4	13	सैह़ लोक अहां जो बदनाम करदे हन, कने अहां तिन्हां तांई प्रार्थना करदे हन, सैह़ अह्ल्ली तिकर भी अहां दी इज्जत नीं करदे, कने ग्लांदे हन, कि अहां दी इस संसारे च कोई कीमत नीं ऐ।
46_1CO	5	7	जिंआं यहूदी अपणे घरां ते फसह दा त्योहार मनाणे ते पैहल्लैं सारा खमीर कड्डी दिंदे हन, तिंआं ई तुहां जो भी इस बुरे माणुये जो इसा कलीसिया ते कड्डी दैणा चाइदा, तां तुहां इक्क ताजी रोटिया साइआं हुंगे, जेह्ड़ी बिना खमीरे ते बणियो ऐ, कने असल च तुहां ऐई हन। क्जोकि अहां दे फसह दा त्योहार असल च मसीह दे बलिदाने दे जरिये पूरा होएया ऐ।
46_1CO	5	13	अपर जेह्ड़े लोक बसुआसी नीं हन, तिन्हां दा न्याय परमात्मा करदा ऐ। अपर जिंआं पवित्रशास्त्रे च लिख्या ऐ, कि “सैह़ बेबसुआसी कलीसिया दा हिस्सा नीं होई सकदे।”
46_1CO	6	7	जाह़लू तुहां च कोई दूये जो कचेहरिया च लेई करी जांदा ऐ, तां इसदा मतलब एह़ ऐ, कि तुहां बिलकुल भी मसीह नियमां दे मताबक नीं जीआ दे हन, इसदी बजाये तुहां ई अन्याय कने नकसान क्जो नीं झेली लैंदे?
46_1CO	7	18	उदारणे तांई इक्क माणु जिसदा बसुआसी बणने ते पैहल्ले खतणा होएया, सैह़ हुण खतणा कित्ते बगैर ना रैंह्। जेह्ड़ा माणु बसुआसी बणने ते बाद भी खतणा कित्ते बगैर ऐ, सैह़ हुण खतणा ना करां।
46_1CO	7	29	हे मेरे प्यारे साथी बसुआसियो, मैं एह़ ग्लांदा ऐ, कि अहां अल्ल इस संसारे च जादा बग्त नीं बचेया ऐ, इसतांई इसा गल्ला दे बारे जादा फिकर मत करा कि तुहां दी लाड़ी ऐ कि नीं, अपर यीशु मसीह दी सेवा करणे दे बारे च सोचदे रेह्आ।
46_1CO	11	10	इसा बज़ाह ते, क्जोकि सुअर्गदूत भी दिक्खदे हन, कि जणासा जो अपणा सिर ढकणा चाइदा, जेह्ड़ा एह़ दस्सदा कि सैह़ अधिकारे दे अधीन ऐ।
46_1CO	12	2	तुहां जाणदे हन कि जाह़लू तुहां मसीह पर बसुआस नीं करदे थे, तां कोई तुहां जो गूंगी मूर्तियां दे पचांह़ चलणे कने तिन्हां दी अराधना करणे तांई भटकाई दिंदा था।
46_1CO	13	5	प्यार बुरा बर्ताब नीं करदा, मतलबी नीं हुंदा, तौल़ी गुस्सा नीं करदा, कने सैह़ तिन्हां बुरिआं गल्लां जो याद नीं रखदा जेह्ड़े दूये तिस नैं करदे हन।
46_1CO	14	24	अपर जे सारे परमात्मे दे वचने जो सणाणा लग्गी पोन, कने तिसी बग्त तित्थु ऐदेया माणु आई जां, जेह्ड़े इन्हां वचनां जो नीं समझदे या जेह्ड़ा मसीह पर बसुआस नीं करदा ऐ, तां सैह़ अपणे आप्पे जो पापी समझगा कने तुहां दे इआं ग्लाणे दिया बज़ाह ते सैह़ अपणे रस्ते जो बदली लैंगा।
46_1CO	14	27	जे लग्ग-लग्ग भासा च गल्लां करणियां हन तां दो या त्रै लोक ई ग्लान, कने सैह़ किठ्ठे नीं अपर इक्क-इक्क करी नैं ग्लान, कने तित्थु कोई ना कोई जरूर होणा चाइदा कि तिन्हां भासां दा मतलब दस्सी सकैं।
46_1CO	15	23	अपर हर इक्क अपणिया बारिया मताबक ज़िन्दगिया च बापस ओंगा, सबते पैहल्ले मसीह मरेयां ते जिन्दा कित्ता गेआ, कने जाह़लू मसीह बापस ओंदा ऐ तां सैह़ सारे जिन्हां दा तिस सौगी मजबूत रिस्ता ऐ दुवारी जिन्दे कित्ते जांगे।
46_1CO	15	42	इसतांई मरेयां दा दुवारी जिन्दा होणा भी इआं ई हुंदा। जिंआं इक्क सरीर दब्बी दित्ता जांदा ऐ, तां सैह़ गल़ी जांदा ऐ, अपर जाह़लू एह़ दुवारी जिन्दा हुंदा ऐ तां एह़ ऐदेया सरीर हुंगा जेह्ड़ा दुवारी भिरी कदी गल़ी नीं सकदा।
46_1CO	15	52	एह़ चाणचक होई जांगा, ठीक तिंआं ई जिंआं कोई अपणियां अखीं झपकदा ऐ। जाह़लू आखरी तुरही बजगी तां जेह्ड़े मरी गियो हन सैह़ सदा दी ज़िन्दगी जीणे तांई दुवारी जिन्दे होई जांगे कने अहां दे सरीर भी जेह्ड़े जिन्दे हन बदली जांगे।
46_1CO	15	53	क्जोकि अहां दा एह़ सरीर जेह्ड़ा बड़ी असानिया नैं मरी कने गल़ी जांदा ऐ, जरूरी ऐ, कि इसदा रूप इक्क ऐदेय सरीरे च बदली जां, जेह्ड़ा ना तां कदी मरदा कने ना ई कदी गल़दा।
