45_ROM	1	14	किजोकी मै मसीह रा शुभ संदेश सुनाणे तांइ सभ्य लोक्कां रा ते असभ्य लोक्कां रा कर्जदार है, मै पढे-लिख्खे लोक्कां रा ते अनपढ़ां रा भी कर्जदार है।
45_ROM	3	3	जे अगर किच्‍छ यहुदी मणु परमेश्‍वर कने भरोसेमंद ना रे तां क्‍या होया? तिन्हेरे भरोसेमंद ना होणे रे बावजुद भी परमेश्‍वर ने तिन्हा कने अपणे वादे जो पुरा करणे बिच भरोसेमंद रैह्णा।
45_ROM	3	24	पर अवे परमेश्‍वर ने अपणे अनुग्रह री वजह कने असां जो धार्मिक ठैहराया। ते तिन्हा ने असां जो मसीह यीशु रे जरिये असां रे पाप्पां री सजा का मुफ्त बिच अजाद कित्ता।
45_ROM	4	14	जे अगर अब्राहम ते तिसेरे ‍खानदान कने इधेरे तांइ वादा कित्तेया गेया किजोकी तिन्हा ने मूसा रे कानून रा पालन कित्तेया, तां विश्वास बेकार ते वादा बेमतलब ठैहरदा।
45_ROM	6	7	जां असी मसीह यीशु कने मरी गे, तां असी पाप रे काबू का आजाद करी दित्ते गे थिये।
45_ROM	8	5-6	जे लोक पाप रे स्वभाव रे काबू बिच हिन, से पाप री गल्लां सोचदे, ते इसेरा अंजाम मौत है, पर जे लोक पवित्रात्मा रे काबू बिच हिन, से लोक आत्मिक गल्लां रे बारे बिच सोचदे, ते इसेरा अंजाम सच्ची जिन्दगी ते शांती है।
45_ROM	8	12	हे मेरे संगी विश्वासियों, असां का निभाणे तांइ किच्‍छ जिम्मेदारियां हिन, पर असां रा पाप रा स्वभाव नी चाह्‍ंदा कि असी तिन्हा जो निभाण।
45_ROM	8	22	असी जाणदे कि परमेश्‍वर री बणाए री हर इक्क रचना, आदम रे पाप करणे रे बेल्ले का लेई करी आज तीकर इक्क दुपराणी जनानी सांइ लोकीणे री पीड़ां कने तड़पेया करदी है।
45_ROM	11	12	इधेरे तांइ अगर यहुदी लोक्कां रा परमेश्‍वर री गल्ल जो ना मनणा, गैर यहुदियां तांइ आशीष मिलणे री वजह बणदा, ते जां यहुदियां ने परमेश्‍वर का हटी आणा, तां गैर यहुदियां जो होर भी आशीषां मिलणी।
45_ROM	12	20	पर जिय्यां पवित्रशास्त्र बिच इय्यां भी लिख्खे रा है, “जे अगर तेरा दुश्मण भुख्खा हो, तां तिसजो रोट्टी खुआ, जे अगर तिसजो त्रेह लग्गे री हो, तां तिसजो पाणी पिआ, किजोकी इय्यां करणे कने तू तिसजो शर्मसार करी दैणा।”
45_ROM	13	13	असां जो रौशनी बिच रैह्णे वाले लोक्कां सांइ अपणे चालचलन जो खरा बणाई करी रखणा चाएदा। पर न्याहरे बिच रैह्णे वाले लोक्कां सांइ मतवाल्ले, पियक्कड़, रंगरेलियां, व्यभीचार करणे वाले, अश्लील, झगड़े करणे वाले ते हिर्स करणे वाले ना बणे।
45_ROM	14	16	इधेरे तांइ, भले ही जे तुसी करेया करदे हिन तिसजो सही समझदे होण, पर जे अगर कोई तिसजो गलत समझदा हो, ता से कम्म मत करो।
45_ROM	15	1	असी जाणदे कि इन्हा गल्लां कने कोई फर्क नी पैंदा, इधेरे तांइ असी जे विश्वास बिच मजबूत हिन, कमजोरां मणुआं री मदद करण, ना कि अपणे आप जो खुश करण।
45_ROM	15	27	तिन्हा ने ए सब किच्‍छ अपणी मर्जी कने कित्तेया। से यरूशलेम रे विश्वासियां रे कर्जदार हिन। किजोकी जां गैर यहुदी विश्वासियां ने यरूशलेम रे विश्वासियां रे जरिये परमेश्‍वर रे शुभ संदेश री आत्मिक आशीषां जो हासिल कित्तेया, तां तिन्हा जो ए महसुस हुंदा कि तिन्हेरी आर्थिक मदद करी के तिन्हेरा कर्जा चुकाई देण।
45_ROM	16	13	तिन्हा ने मेरी जान तीकर अपणा जान दाव पर लाई रख्खे री है, ते सिर्फ मै ही नी, पर गैर यहुदियां री कलीसियां भी तिन्हा रा शुक्रिया करदी।
45_ROM	16	17	तिन्हा ने मेरी जान तीकर अपणा जान दाव पर लाई रख्खे री है, ते सिर्फ मै ही नी, पर गैर यहुदियां री कलीसियां भी तिन्हा रा शुक्रिया करदी।
