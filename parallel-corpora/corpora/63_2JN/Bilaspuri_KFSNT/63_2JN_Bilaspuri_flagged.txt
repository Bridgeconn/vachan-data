1	1	हऊँ यूहन्ना बजुर्ग, ये चिट्ठी परमेशरा री चुणीरी औरता जो कने तिसारे बच्चयां जो लिखया राँ, तिन्हाने जे हऊँ सच्चीजो प्यार कराँ कने सिर्फ हऊँ इ नीं, पर सै सब जणे बी तुहाँजो प्यार रक्खां ये सै जे सच्चाईया जो जाणाँ यें।
1	2	अहें तुहाँजो प्यार कराँ काँह्भई सच्ची शिक्षा अहांरे दिला च वास कराँ इ कने हमेशा रे खातर अहांने रैहणी;
1	3	परमेशर पिता, कने मसीह यीशुये रिया तरफा ते सै जे पिता रा पुत्र आ अनुग्रह, दया, कने शान्ति, अहां सौगी सच्‍चाई कने प्यारा च रैहणे।
1	4	मिन्जो बौहत खुशी हुई थी ताहली जे मैं सुणया, भई तुहांरे किछ बच्चे परमेशरा रे सच्चे रस्ते पर चलीरे, तियां जे पिता अहांजो चलणे रा हुक्म दित्तिरा।
1	5	कने हुण, प्यारी बैहण, हऊँ तेरने विनती कराँ भई अहांजो इक्की दुये ने प्रेम करना चाहिन्दा। ये कोई नया हुक्म नींआ, पर ये सैई हुक्म आ तिस्सो जे अहें मसीह रे पिछे चलणे रे वगता ते जाणाँ ये।
1	6	असली प्रेम येआ भई अहें परमेशरा रे हुक्मां रे मुतावक चलिये। तुहें शुरु ते सुणीरा भई परमेशरे हुक्म दित्तिरा भई तुहांजो हमेशा इक्की दुये ने प्रेम करना चाहिन्दा।
1	7	हऊँ इस खातर ये बोलां, काँह्भई बौहत सारे भरमाणे औल़े संसार च आईरे सै जे ये नीं मनदे भई यीशु मसीह इक माहणु बणीने इसा संसारा च आया। जे कोई माहणु ये बोलां, तां सै मसीह रा बैरी आ सै जे हमेशा लोकां जो भरमां।	WRONG ALIGNMENT
1	8	इस खातर तुहें चौकस रौआ भई ये लोक तुहांजो भरमाओ नीं, ताकि परमेशरा री सेवा करने खातर तुहांरी मेहणत बेकार नीं हुईजो, पर तुहें इसरा पूरा ईनाम पाई सक्को।
1	9	सै जे कोई सच्चिया शिक्षा ते भटकी जां कने मसीह रिया शिक्षा पर नीं चलदा तिसरा परमेशरा सौगी रिस्ता नींआ। सै जे कोई लगातार मसीह रिया शिक्षा पर चलां, तिसरा रिस्ता पिता कने पुत्रा सौगी आ।
1	10	जे कोई तुहांले आईने इस शिक्षा जो नीं देआं, तां नांत तुहें तिस्सो अपणे घरें लेई जायां कने नां तिस्सो नमस्कार करयां।
1	11	काँह्भई सै जे कोई येढ़े माहणुये जो नमस्कार कराँ, सै तिसरे बुरयां कम्मां च शामिल हुई जां।
1	12	हलाँकि मेरले बौहत सारी गल्लां इ सै जे हऊँ तुहांजो बोलणा चांह, पर कागज कने स्याईया ने लिखणा नीं चाहन्दा; बल्कि हऊँ आशा कराँ भई मांह तुहांले औणा कने आमणे-सामणे तुहाँजो गल्ल-बात करनी, ताकि अहां पूरी तरह खुश हुणा।
1	13	तेरिया चुणी रिया बैहणी रे बच्चे तिज्जो नमस्कार कराँ ये।
