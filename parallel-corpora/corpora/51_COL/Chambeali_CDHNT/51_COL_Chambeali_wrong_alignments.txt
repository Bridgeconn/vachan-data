51_COL	1	17	कुसकी भी चीज रे बणाए जाणे रे पैल्ले का ही परमेश्‍वर रे पुत्तर रा वजूद है, ते तिन्हेरे जरिये ही सारा ब्रम्हांड इक्क कठ बिच कम्म करेया करदा है।
51_COL	1	19	किजोकी पिता परमेश्‍वर री खुशी इस गल्ल बिच ही है, कि तिन्हेरे पुत्तर बिच ही तिन्हेरे स्वभाव री सारी परिपूर्णता हो।
51_COL	2	2	ताकी तुसी जो ते तिन्हा लोक्कां जो हौंसला मिल्ले, ते से प्यार कने अप्पु बिच कठ्ठे रैह्‍ण। मै चाह्‍ंदा कि तिन्हा जो इस गल्ल रा हौंसला रेयो किजोकी से परमेश्‍वर रे हर राज़ री योजनां जो समझदे, जे मसीह यीशु ही हिन।
51_COL	2	3	परमेश्‍वर रे बारे बिच ज्ञान ते बुद्वी इक्क लुके रे खजाने सांइ है। सिर्फ मसीह यीशु ही तिसजो लोक्कां पर प्रकट करदे।
51_COL	2	9	इन्हा जो अप्पु जो धोखा देई करी फसाणे रा मौक्का मत देयो, किजोकी जां मसीह यीशु ने मणु रे रूप बिच भी जन्म लित्तेया थिया, तां भी तिन्हा बिच परमेश्‍वर रा पुरा स्वभाव थिया।
51_COL	2	16	इधेरे तांइ तुसी कुसकी जो भी इस बारे बिच अप्पु पर ए इल्जाम मत लाणे देयो कि तुसी क्‍या खांदे-पिंदे, या कोई पवित्र दिन, नौए चाँद रा दिन या विश्राम दिन मनांदे या नी,
51_COL	2	20	किजोकी तुसी रा पापी स्वभाव मसीह यीशु कने मारी दित्तेया गे रा है, इधेरे तांइ अवे तुसी जो दुनियावी रीती-रीवाज्जां जो मनणे री जरुरत नी है, फिरी भी तुसी तिन्हा गल्लां जो इय्यां मनदे कि जिय्यां कि से हल्ले भी तुसी जो काबू बिच रखदे,
51_COL	3	10	तुसी अवे इक्क नौए मणु बणी गे रे हिन, ए नौआ स्वभाव अपणे बनाणे वाले परमेश्‍वर सांइ बणदा जाया करदा है ते इस वजह कने तुसी परमेश्‍वर जो जादा ठीक तरिक्के कने समझणा।
51_COL	4	2	जां तुसी प्रार्थना करदे, तां पुरी लगन कने करेया करो, हमेशा चुकन्ने रेया करो ते हमेशा परमेश्‍वर रा शुकर करदे रेया करो।
