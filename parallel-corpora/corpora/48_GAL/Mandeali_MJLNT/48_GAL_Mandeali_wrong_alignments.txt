48_GAL	2	21	परमेसर आपणे अनुग्रहा री वजहा ले आस्सा जो धर्मी बणा। हांऊँ एस्सा गल्ला जो कधी भी नी नकारी सकदा, क्यूंकि व्यवस्था जो मनणे रे ज्रीए लोक परमेसरा री नजरा मन्झ धर्मी बणी जांदे, ता मसीह जो मरणे री जरूरत नी थी।
48_GAL	3	1	हे गलातिया ईलाके रे रैहणे वाले विस्वासी लोको, केसीए तुस्सा रा दमाग खराब करी दितिरा! क्यूंकि मैं तुस्सा जो बड़े ढंगा किन्हें ये गल समझाई री थी कि मसीह किधियो क्रूसा प्रयाल्हे मरी गया, फेरी तुस्सा जो कुन्ने इन्हा गल्ला रे बारे मन्झ धोखा दितेया?
48_GAL	4	1	हांऊँ तुस्सा जो ये गल उदाहरणा देईं किन्हें समझाणा चाहां, एक अमीर आदमी रा एक मह्ठा। जेबे तक से एक बच्चा, एक गुलामा साहीं आ, क्यूंकि छोटा बच्चा हूंणे री वजहा ले हाल्ले तेस्सा जायदादा पर हक नी आ, पर बडे हूंणे पर तेस जो से सारी जायदाद मिलणी जो तेसरे बापू री।
48_GAL	4	9	पर ऐबे तुस्से परमेसरा जो पछयाणी लया, बल्की मुंजो ये बोलणा चहिए कि परमेसरे ऐबे तुस्से आपणे बच्चे बणाई किन्हें अपनाई लितिरा, ता तुस्से तिन्हा कमजोर होर बेकार संसारा री बिधिया री वखा जो किधियो फिरया करहा ऐें? क्या तुस्से दबारा तिन्हा गल्ला रे गुलाम बणने री इच्छा रखे?
48_GAL	4	10	मैं सुणीरा कि तुस्से गैर-यहूदी विस्वासी लोक मूसा री व्यवस्था रे हुकमा रे मताबक खास ध्याड़ेया जो, म्हीनेया जो, मौसमा जो होर साला जो मन्हा ऐें ये सोची किन्हें कि ये गल्ला परमेसरा जो खुस करी।
48_GAL	4	17	झूठे उपदेस स्खाणे वाले तुस्सा जो आपणे साउगी मिलाणे री बड़ी इच्छा रखे, पर ये तुस्सा री भलाई रे कठे नी आ। तिन्हारी इच्छा ये ई कि स्यों तुस्सा जो मेरे ले लग करहे, ताकि तुस्से सिर्फ तिन्हारी सुणदे रहो।
48_GAL	4	29	पर तेस टैम माह्णुं रे सोच-विचार ले जम्मिरा मह्ठा यानि इसमाएल, परमेसरा रे वादे रे मताबक जम्मीरे मह्ठे यानि इसहाका जो स्ताहां था। इंहां ही ऐबे आस्सो भी स्यों लोक स्ताहें, जो परमेसरा री नजरा मन्झ धर्मी बणने रे कठे मूसा री व्यवस्था जो मन्हें।
48_GAL	5	5	हांऊँ ये गल बोली सका, क्यूंकि आस्सा जो पवित्र आत्मा रे ज्रीए ये पक्का कि परमेसरा आस्से आपणी नजरा मन्झ धर्मी बनाणे, क्यूंकि आस्से मसीह पर विस्वास करहे।
48_GAL	5	20	स्यों मूर्तिया री पूजा होर जादू टोणा करहे, स्यों आपणे साउगी लोका किन्हें नफरत करहे, एक दूजे किन्हें झगड़ा करहे, स्यों दूजेया री चीजा देखी किन्हें जल्नी करहे। तिन्हो एकदम गुस्सा आहूँआं, एक दूजे रा वरोध करहे, तिन्हारा साथ नी देणे वाले लोका ले राजी नी हुई किन्हें, जो लोक तिन्हारा साथ दे तिन्हा किन्हें जुड़ी जाये।
