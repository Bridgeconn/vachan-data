65_JUD	1	6	याद करो कि प्रभु ने किय्यां तिन्हा शैतान रे दूतां जो सजा दित्ती थी जे अपनी जिम्मेदारी जो नी निभाया पर इसेरे उलट तिन्हा ने अपणे तिस ओह्दे जो छड्डी दित्तेया जे परमेश्‍वर ने तिन्हा जो सौप्पेयां थिया। परमेश्‍वर ने इन्हा स्वर्गदूतां जो इक्क न्याहरी जगह बिच तिस दिन तीकर झंझिरां कन्ने बन्नी करी रख्खे रा है जां परमेश्‍वर ने तिन्हा जो गुन्हेगार ठैहराणा।
65_JUD	1	8	तिय्यां ही मसीह यीशु बिच विश्वास करणे रा ढोंग करणे वाले लोक ए दावा करदे कि परमेश्‍वर ने दर्शन देई करी ए बोलदे कि असी अनैतिक जिन्दगी जी करी अपणे शरीरां जो भिट्टा करी सकदे। से नी चाह्‍ंदे कि कोई तिन्हा पर हक जताए ते से लोक महीमामय स्वर्गदूतां रे बारे बिच गलत गल्लां बोलदे।
65_JUD	1	12	ए लोक तुसी री मण्डली बिच प्रभु रे प्यार री यादगारी री धाम बिच शामिल हुंदे। से लोक तुसी तांइ इदेय खतरनाक हिन जिय्यां कि समुंद्र बिच लुके री टोल जहाज तांइ हुंदी जिन्हेरी वजह कने जहाज डुब्बि जांदा। से लोक बेशर्म पुहालां सांइ हिन जे सिर्फ अपणी ही परवाह करदे। से इदेय बदलां सांइ हिन जे हवा कने इत्ते-उत्ते उड़दे पर तिन्हा का कोई बरखा नी हुंदी। से इदेय बुट्टेयां सांइ हिन जिन्हा बिच फल नी लगदा ते से जड़ का ही पुट्टी दित्ते गे रे हिन, ते जिन्हेरी दोहरी मौत होए री हो।
65_JUD	1	13	जिय्यां समुंद्र री जोरदार छलारां गंदी झाग बणादी तिय्यां ही ए लोक भी शर्मिंदगी भरे कम्म करदे। से लोक शुरूआत ता करदे पर सिद्दे रस्ते पर नी चलदे, से सही रस्ता नी दिखांदे। परमेश्‍वर ने तिन्हा लोक्कां तांइ इदेइ न्याहरी जगह बणाए री है जित्ते तिन्हा लोक्कां जो रख्खेया जाणा।
65_JUD	1	18	से तुसां जो ए बोलदे हुंदे थिये, “मसीह यीशु रे हटणे का पैल्ले किच्‍छ इदेय लोक उठणे जिन्हा ने परमेश्‍वर ते तिन्हेरे लोक्कां रा मजाक उडाणा। ए से लोक हिन जिन्हेरी जिन्दगी तिन्हेरे अपणे दिल री बुरी इच्छा रे बस बिच है।”
65_JUD	1	24-25	से ही इकलोत्ते परमेश्‍वर हिन जिन्हा ने असां जो मसीह यीशु रे सुली पर कुर्बानी दैणे रे जरिये कने बचाए रा है। असां रे प्रभु मसीह यीशु री वजह कने लोक परमेश्‍वर रा आदरमान ते महिमा करण। लोक ए समझी सकण कि दुनिया रे बनणे रे पैल्ले का ही ते अज्ज रे समय तीकर परमेश्‍वर री ही ताकत ते हक है ते से हमेशा-हमेशा तीकर रैह्‍णी। आमीन!
