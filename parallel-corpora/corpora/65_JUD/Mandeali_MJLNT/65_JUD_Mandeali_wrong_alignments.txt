65_JUD	1	11	तिन्हा जो बौह्त सजा मिलणी! तिन्हें आदमा रे मह्ठे कैना साहीं बुरे काम किते, जिन्हें आपणे भाई रा खून कितेया। जिहां बिलामे पैसा कमाणे रे कठे लोका ले पाप कुराया था, तिहां ही जल्दबाजी मन्झ झूठे उपदेस देणे वाले भी ये गलती किती। होर जिहां मूसा रे विरोध करणे री वजहा ले परमेसरे कोरहा जो नास करी दितिरा था, तिहां ही ये लोक भी नास किते जाणे, क्यूंकि ये लोक प्रभु रा बिरोध करी करहा ऐें।
65_JUD	1	13	समुद्रा री भयानक लैहरा साहीं जो गंदी झाग लेई आई, ये लोक भी बेज्जती रे काम करहे। तुस्सा जो इन्हा लोका रे पीछे नी चलना चहिए, जो डांवाडोल तारे साहीं ऐें जिन्हा कधी भी तुस्सा जो सही रस्ता नी दसी सकदे। इधी कठे प्रभुए तिन्हारे कठे न्याहरे री जगहा त्यार कितिरी, जेथी तिन्हा जुग-जुग रे कठे रेहणा।
65_JUD	1	16	ये लोक हमेसा परमेसरा रे खलाफ बोल्हे होर दूजेया री गलतिया काढे, होर आपणी इच्छा रे मताबक हमेसा बुरे काम करहे। स्यों आपणे बारे मन्झ बडी-बडी गल्ला बोल्हे होर दूजेया री तारीफ करणे रा ढोंग करहे, ताकि तिन्हो तेता ले कुछ फायदा मिली सके।
