Book,Chapter,Verse,Text
1JN,1,1,"ओस जींदडी दे वचन दे बारै च जेड़ा शुरू थमां हा, जिसी असें सुनया, ते जिसी अपनी अखीं कन्नें दिखया, मतलब जिसी असें त्यान कन्नें दिखया ते अथ्थें कन्नें छुत्ता। "
1JN,1,2,"(ए जींदडी तरती उपर परकट ओई, ते असें उसी दिखया, ते ओदी गवाई दिनयां न, ते तुसेंगी ओस मेशा दी जींदडी दा समाचार सनानयां न जेडा पिता परमेसर दे कन्नें हा ते साडे उपर परकट ओया।) "
1JN,1,3,"जेड़ा केछ असें यीशु दे बारै च दिखया ते सुनाया ऐ ओदा समाचार तुसेंगी बी दिनयां न, एसकरी के तोस बी साडे कन्नें पागीदार ओ; ते साडी पागिदारी पिता परमेसर दै कन्नें, ते ओदे पुत्र यीशु मसीह दे कन्नें ऐ। "
1JN,1,4,"ते ए गल्लां अस एसकरी लिखनयां न, के साड़ा नन्द पूरा ओई जा। "
1JN,1,5,"जेडा समाचार असें यीशु थमां सुनया, ते तुसेंगी सुनानयां न, ओ ए ऐ; के परमेसर लो ऐ ते ओदे च केछ बी न्हेरा नेई। "
1JN,1,6,"जेकर अस अखने न, के ओदे कन्नें साड़ी संगति ऐ, ते पी न्हेरे च चलचे, तां अस चुठे आं ते सच्चाई उपर नेई चलदे; "
1JN,1,7,"पर जेकर जियां परमेसर लोई च ऐ, उयां गै अस बी लोई च चलचे, तां एक दुए कन्नें संगति रखदे आं, ते ओसदे पुत्र यीशु मसीह दा खून साडे सारे पापें थमां शोध्द करदा ऐ। "
1JN,1,8,"जेकर अस अखचै, के साडे च केछ बी पाप नेई, तां अपने आप गी तोखा दिन्दे आं, ते साडे च सच्चाई नेई। "
1JN,1,9,"जेकर अस अपने पापें गी मन्नी लेचै, तां ओ साडे पापें गी माफ़ करने, ते साडे सारे अतर्म थमां शोध्द करने लेई वश्वासयोग ते तर्मी ऐ। "
1JN,1,10,"जेकर अस अखचै के असें पाप नेई कित्ता, तां परमेसर गी चूठा मननयां न, ते ओसदा वचन साडे च नेई ऐ। "
1JN,2,1,"ए मेरे प्यारे बच्चयो, आऊँ ए गल्लां तुसेंगी एस लेई लिखना ऐं, के तोस पाप नेई करो; ते जेकर कोई पाप करै, तां पिता परमेसर थमां साड़ा एक मददगार ऐ, मतलब यीशु मसीह जेडा तर्मी ऐ। "
1JN,2,2,"ते उवै साडे पापें दी जगै साड़े आसतै प्राशचत उया, ते सेर्फ साडे गै नेई, मतलब सारी दुनिया दे पापें आसतै बी। "
1JN,2,3,"जेकर अस ओसदे उक्म गी मनगे, तां एदे छा अस जानी लेगे के अस उसी जानी गेया। "
1JN,2,4,"जेड़ा कोई ए आखदा ऐ, “आऊँ उसी जानी गीया ऐं,” ते ओदे उक्में गी नेई मनदा, ओ चूठा ऐ; ते ओस च सच्चाई नेई। "
1JN,2,5,"लेकन जेड़ा कोई परमेसर दे वचन गी मन्नें, ओदे च सचमुच परमेसर दा प्यार सेद्द ओया ऐ। असेंगी एस थमां पता चलदा ऐ, के अस ओदे च न; "
1JN,2,6,"जेड़ा कोई ए आखदा ऐ, के आऊँ ओदे च बना रौना ऐं, उसी चाईदा ऐ के अप्पुं बी इयां गै जीऐ जियां यीशु मसीह जींदा हां। "
1JN,2,7,"ए प्यारो, आऊँ तुसेंगी कोई नमा उक्म नेई लिखदा, लेकन ओ पुराना उक्म जेडा शुरू च तुसेंगी मिलया ऐ; ए पुराना उक्म ओ वचन ऐ, ओ बचन मतलब यीशु मसीह उपर जेडा विश्वास कित्ता हा। "
1JN,2,8,"पी बी आऊँ तुसेंगी नमा उक्म नेई लिखदा ऐ, ते ए मसीह च ते थूआड़े च सच्चा लगदा ऐ; किके न्हेरा मिटदा जा दा ऐ ते सच्चाई दी लों ऊन चमकन लगी ऐ। "
1JN,2,9,"लेकन जेड़ा कोई ए आखदा ऐ, के आऊँ लोई च चलना ऐं; ते अपने विश्वासी प्रा कन्नें बैर करदा दा ऐ, ओ ऊन तकर न्हेरे बेच गै रौंदा ऐ। "
1JN,2,10,"जेड़ा कोई अपने प्रा कन्नें प्यार करदा ऐ, ओ लोई च रौंदा ऐ, ते ठोकर नेई खाई सकदा। "
1JN,2,11,"लेकन जेड़ा कोई अपने प्रा कन्नें बैर करदा ऐ, ओ न्हेरे च ऐ, ते न्हेरे च चलदा ऐ, ते नेई जानदा के कुत्थें जा करदा ऐ, किके न्हेरे ने ओस दियां अखीं अन्नीयां करी दितीयां न। "
1JN,2,12,"ए बच्चयो, आऊँ तुसेंगी एस करी लिखना ऐं, के यीशु मसीह दे नां कन्नें थूआड़े पाप माफ़ ओए। "
1JN,2,13,"ए पिताओ, आऊँ तुसेंगी एस करी लिखना ऐं, के जेड़ा शुरू थमां ऐ, तोस उसी जांनदे ओ। ए जवानो, आऊँ तुसेंगी एसकरी लिखना ऐं, के तुसें ओस दुष्ट शतान उपर जय पाई दी ऐ; ए बच्चयो, आऊँ तुसेंगी एस करी लिखना ऐं, के तोस पिता परमेसर गी जानी गेदे ओ। "
1JN,2,14,"ए पिताओ, आऊँ तुसेंगी एसकरी लिखना ऐ, के जेड़ा शुरू थमां ऐ तोस उसी जानी गेदे ओ। ए जवानो, आऊँ तुसेंगी एस करी लिखना ऐ, के तोस तकडे ओ, ते परमेसर दा वचन थूआड़े च बना रौंदा ऐ, ते तुसें ओस दुष्ट शतान उपर जय पाई दी ऐ। "
1JN,2,15,"तोस नां ते दुनिया कन्नें ते नां दुनीया दी चीजें कन्नें प्यार करो। जेकर कोई दुनिया कन्नें प्यार करदा ऐ, ते ओदे च पिता परमेसर दा प्यार नेई ऐ। "
1JN,2,16,"किके जेड़ा केछ दुनिया च ऐ, मतलब जिंदु दी खुआश, ते अखीं दी खुआश, ते कमण्ड दी खुआश, ऐ चीजां पिता परमेसर दी थमां नेई, लेकन दुनिया थमां न। "
1JN,2,17,"दुनिया ते ओदियां खुआशां दमै नाश ओदे जन्दे न, लेकन जेड़ा परमेसर दी मर्जी उपर चलदा ऐ, ओ मेशा बना रौग। "
1JN,2,18,"ए बच्च्यो, ए खीरी दा बेला ऐ, ते जियां तुसें सुनया ऐ, के मसीह दा वरोधी औने आला ऐ, ओदे आला लेखा ऊन बी मते मसीह वरोधी उठी खडोते न; एदे थमां अस जानदे न, के ए खीरी दा बेला ऐ। "
1JN,2,19,"मसीह दा वरोध करने आले निकले तां साडे बिचा गै न, लेकन साडे बिचा नेई हे; उनें कलीसिया गी छुड़ी दिता,एस करी, किके जेकर ओ साडे बिचा ओदे, तां साडे कन्नें रौंदे; लेकन निकली तां एस करी गै के ए परकट उवै, के ओ सब साडे बिचा नेई ऐंन। "
1JN,2,20,"ते थूआडा तां ओस पवित्र थमां अभिषेक ओया ऐ, ते तोस सारी सच्चाई जांनदे ओ। "
1JN,2,21,"मै तुसेंगी एसकरी नेई लिखया, के तोस सच्चाई गी नेई जांनदे, लेकन एस करी के उसी जांनदे ओ, एस करी के कोई चूठ, सच्चाई थमां नेई। "
1JN,2,22,"चूठा कोन ऐ? ओ, जेड़ा यीशु दे मसीह ओनें दा एन्कार करदा ऐ; ते मसीह दा वरोधी उवै गै, जेड़ा पिता परमेसर दा ते पुत्र दा एन्कार करदा ऐ। "
1JN,2,23,"जेड़ा कोई पुत्र दा एन्कार करदा ऐ ओदे कोल पिता परमेसर बी नेई जेड़ा पुत्र गी मनी लेनदा ऐ, ओदे कोल पिता परमेसर बी ऐ। "
1JN,2,24,"जे केछ तुसें शुरू थमां सुनया ऐ उवै थुआडे च बना रवै जेड़ा तुसें शुरु थमां सुनया ऐ,जेकर ओ थुआडे च बना रवै, तां तोस बी पुत्र च,ते पिता परमेसर च बने रौगे। "
1JN,2,25,ते जेस दा परमेसर ने साडे कन्नें वायदा कित्ता ओ असेंगी मेशा दी जींदडी दिंदा ऐ। 
1JN,2,26,"मै ए गल्लां तुसेंगी उन्दे बारै च लिखीयां न, जेडे तुसेंगी गलत शिखया कन्नें पुआँदे न; "
1JN,2,27,"लेकन थुआडा ओ अभिषेक, जेडा प्रभु यीशु मसीह थमां कित्ता गीया, थूआड़े च बना रौंदा ऐ; ते तुसेंगी एदी लोड नेई के कोई तुसेंगी सिखा, लेकन जियां ओ अभिषेक जेडा ओस थमां कित्ता गिया तुसेंगी सब गल्लां सखांदा ऐ, ते ए सच्चा ऐ, ते चूठा नेई; ते जियां ओसने तुसेंगी सखाया ऐ इयां गै तोस ओदे च बने रौंदे ओ। "
1JN,2,28,"ए बच्च्यो, मसीह च बने दे रवो, के जेस लै ओ परकट ओग, तां असेंगी इम्त थूवै, ते अस ओदे आैने उपर शर्मिदा नेई ओचै। "
1JN,2,29,"जेकर तोस जांनदे ओ, के मसीह तर्मी ऐ, तां ए बी जांनदे ओ, के जो कोई तर्म दा कम करदा ऐ, ओ परमेसर दा बच्चा ऐ। "
1JN,3,1,"दिखो, पिता परमेसर ने साडे के जियां प्यार कित्ता ऐ, के अस परमेसर दे बच्चे अखे जाचै; ते अस ऐन बी। एस करी दुनिया असेंगी नेई जानदी, किके ओसने उसी बी नेई जानया। "
1JN,3,2,"ए प्यारो, ऊन अस परमेसर दे बच्चे न, ते ऊन तकर ए परकट नेई ओया, के अस के केछ ओगे। इनां जानदे न, के जेस लै यीशु मसीह परकट ओगन तां अस बी ओदे आला लेखा ओगे, किके अस उसी उयां गै दिखगे जियां ओ ऐ। "
1JN,3,3,"ते जेड़ा कोई मसीह उपर ए आस रखदा ऐ, ओ अपने आप गी उयां गै पवित्र करदा ऐ जियां ओ पवित्र ऐ। "
1JN,3,4,"जेड़ा कोई पाप करदा रौंदा ऐ, ओ परमेसर दे कनून दा वरोध करदा ऐ; ते पाप तां परमेसर दे कनून दा वरोध ऐ। "
1JN,3,5,"ते तोस जांनदे ओ, के यीशु मसही एसकरी करी आया के पापें गी अपने उपर चुकी लै; ते ओदे च कोई पाप नेई। "
1JN,3,6,"जेड़ा कोई ओदे च बने दा रौंदा ऐ, ओ पाप नेई करदा; जेड़ा कोई पाप करदा ऐ, ओनें नां गै मसीह गी दिखया ऐ ते नां उसी जानया ऐ। "
1JN,3,7,"ए प्यारे बच्च्यो, कुसै दे पुआने च नेई आयो। जेड़ा तर्म दे कम करदा ऐ, उवै मसीह आला लेखा तर्मी ऐ। "
1JN,3,8,"जेड़ा कोई पाप करदा ऐ, ओ शतान थमां ऐ, किके शैतान शुरू थमां पाप करदा आया ऐ। परमेसर दा पुत्र एसकरी आया करे शतान दे कम्में गी नाश करै। "
1JN,3,9,"जेड़ा कोई परमेसर दा बच्चा ऐ,ओ पाप करदा नेई रौंदा; किके परमेसर दी जान ओदे च बनी दी रौंदी ऐ, ते ओ पाप करी गै नेई सकदा, किके परमेसर थमां जमया ऐ। "
1JN,3,10,"एदे कोला परमेसर दे बच्चे ते शतान दे बच्चे लबदे न; जेड़ा कोई तर्म दे कम नेई करदा, ओ परमेसर थमां नेई, ते नां ओ जेड़ा अपने प्रा कन्नें प्यार नेई करदा। "
1JN,3,11,"किके जेड़ा समाचार तुसें शुरू थमां सुनया, ओ ए ऐ, के अस एक दुए कन्नें प्यार करचै; "
1JN,3,12,"ते आदम दा पुत्र कैन आला लेखा नेई बनयो, जेड़ा ओस दुष्ट शतान थमां हा, ते जेनें अपने प्रा दी अत्या कित्ती। ते ओदी अत्या केस कारन कित्ती? एस कारन के ओदे कम पैडे हे, ते ओदे प्रा दे कम तर्म दे हे। "
1JN,3,13,"ए विश्वासी प्राओ, जेकर दुनियां दे लोक थूआड़े कन्नें बैर करदे न तां रांन नेई ओयो। "
1JN,3,14,"अस जांनदे आं, के अस मौत बिचा निकलीयै जींदडी बेच पूज्जे दे न; किके अस विश्वासी पराऐं कन्नें प्यार करने न। जेड़ा प्यार नेई करदा, ओ मौत दी आलात च रौंदा ऐ। "
1JN,3,15,"जेड़ा कोई अपने प्रा कन्नें बैर करदा ऐ, ओ अत्या करने आला ऐ; ते तोस जांनदे ओ, के कुसै अत्या करने च मेशा दी जींदडी नेई रौंदी। "
1JN,3,16,"असें प्यार एदे थमां जानया, के यीशु मसीह ने साडे लेई अपने प्राण देई दिते; ते असें बी विश्वासी पराऐं लेई प्राण देना चाईदे। "
1JN,3,17,"लेकन जेस कुसै कोल दुनिया दी तान दौलत उवै, ते ओ अपने प्रा गी जरूरत च दिखियै ओदे उपर तरस नेई खाना चा, ते ओदे च परमेसर दा प्यार कियां बनी रेई सकदा ऐ? "
1JN,3,18,"ए मेरे प्यारे बच्च्यो, अस वचन ते जीभ थमां गै नेई, लेकन कम ते सच्चाई थमां प्यार करचै। "
1JN,3,19,"अस जेलै एक दुजे कन्नें प्यार करगे, एदे छा गै अस जानगे के अस सच्चाई दे आं; ते जेस गल्ल च साड़ा मन असेंगी कसुरबार समझग, ओदे बारै च अस परमेसर दे सामने अपने-अपने मन गी थमी सकगे; "
1JN,3,20,"किके परमेसर साडे मन थमां बड्डा ऐ, ते सारा केछ जानदा ऐ। "
1JN,3,21,"ए प्यारो, जेकर साड़ा मन असेंगी दोष नेई दिये, तां अस परमेसर दे सामने इम्त च बने रेई सकनयां न; "
1JN,3,22,"ते जे केछ अस मंगदे आं, ओ असेंगी ओदे थमां मिलदा ऐ; किके अस ओदे उक्में गी मननयां न; ते जेड़ा केछ उसी छैल लगदा ऐ, उवै करनयां न। "
1JN,3,23,"ते परमेसर दा उक्म ए ऐ के अस ओदे पुत्र यीशु मसीह दे नां च विश्वास करचै, ते जियां ओसने असेंगी उक्म दिता ऐ ओदे मताबक गै अप्पुं-बिचें प्यार करचै। "
1JN,3,24,"ते ओ जेड़ा परमेसर दे उक्म गी मनदा ऐ, ओ ओदे च, ते परमेसर ओदे च बना रौंदा ऐ; ते एदे छा, मतलब ओस पवित्र आत्मा थमां जेड़ा ओसने असेंगी दीता ऐ, अस जांनदे आं, के ओ साडे च बने दा रौंदा ऐ। "
1JN,4,1,"ए प्यारो, अर एक आत्मा उपर विश्वास नेई करो, लेकन आत्में गी परखो, के ओ परमेसर थमां ऐन के नेई; किके मते गै चूठे पविखब्कता दुनिया च निकलीयै कम करा कर दे न। "
1JN,4,2,"परमेसर दी आत्मा तोस एस तरीके पछांनी सकदे ओ; जेडी कोई आत्मा ए मनी लेंदी ऐ, के यीशु मसीह जेंद च ओईयै आया ऐ ओ परमेसर थमां ऐ, "
1JN,4,3,"ते जेडी कोई आत्मा यीशु गी नेई मनदी, ओ परमेसर थमां नेई ऐ, उवै मसीह वरोधी आत्मा ऐ, जेस दी चर्चा तोस सुनी चुके दे ओ, के ओ आैने आला ऐ, ते ऊन बी दुनिया च ऐ। "
1JN,4,4,"ए प्यारे बच्च्यो, तोस परमेसर दे लोक ओ, ते तुसें चुठे पविख्वक्तें उपर जय पाई ऐ; किके जेड़ा थूआड़े च ऐ, ते ओ ओदे कोला जेड़ा दुनिया च ऐ, बड्डा ऐ। "
1JN,4,5,"ओ चुठे पविख्वक्ता दुनिया दे न, एस कारन ओ दुनियां दे लोके दीयां गल्लां बोलदे न, ते दुनिया उन्दी सुनदी ऐ। "
1JN,4,6,"अस परमेसर दे न। जेड़ा परमेसर गी जानदा ऐ, ओ साडी सुनदा ऐ; जेड़ा परमेसर गी नेई जानदा ओ साडी नेई सुनदा। एस तरीके अस सच्च बोलने आली आत्मा ते तोखे दी आत्मा गी पछांनी लेनयां न। "
1JN,4,7,"ए प्यारो, आओ अस अप्पुं-बिचें प्यार करचै; किके प्यार परमेसर थमां ऐ। ते जेड़ा कोई दुऐं गी प्यार करदा ऐ, ओ परमेसर दा पुत्र ऐ ते परमेसर गी जानदा ऐ। "
1JN,4,8,"जेड़ा दुऐं कन्नें प्यार नेई करदा ऐ, ओ परमेसर गी नेई जानदा, किके परमेसर प्यार ऐ। "
1JN,4,9,"जेड़ा प्यार परमेसर साडे कन्नें करदा ऐ, ओ एस छा परकट ओया के परमेसर ने अपने इकलौते पुत्र गी दुनिया च पेजया ऐ के अस ओदे थमां मेशा दी जींदडी पाचै। "
1JN,4,10,"प्यार एस च नेई के असें परमेसर कन्नें प्यार कित्ता ऐ, लेकन एदे च ऐ के ओसने साडे कन्नें प्यार कित्ता ते साडे पापें दी सज़ा दै प्राशचत अपने पुत्र गी पेजया। "
1JN,4,11,"ए प्यारो, जेलै परमेसर ने साडे कन्नें ऐसा प्यार कित्ता, ते असें बी अप्पुं-बिचें प्यार करना चाईदा ऐ। "
1JN,4,12,"परमेसर गी कदें बी कुसै ने नेई दिखया; जेकर अस अप्पुं-बिचें प्यार करचै, तां परमेसर साडे च बना रौंदा ऐ; ते ओसदा प्यार साडे च सेद्द ओंदा ऐ। "
1JN,4,13,"एदे छा अस जाननयां न, के अस ओदे च बने दे रौनयां न, ते ओ साडे च; किके ओसने अपनी पवित्र आत्मा बिचा असेंगी दिता ऐ। "
1JN,4,14,ते असें दिखी बी लेता ते ओदी गुवाई दिंदे न के पिता परमेसर ने पुत्र गी दुनिया दे लोकें दा मुक्तिदाता करीयै पेजया ऐ। 
1JN,4,15,"जेड़ा कोई ए मनी लेनदा ऐ, के यीशु परमेसर दा पुत्र ऐ, परमेसर ओदे च बना रौंदा ऐ, ते ओ परमेसर च। "
1JN,4,16,"ते जेड़ा प्यार परमेसर साडे कन्नें करदा ऐ, उसी अस जानी गै, ते असेंगी ओदे उपर विश्वास ऐ। परमेसर प्यार ऐ, जेडा प्यार च बना रौंदा ऐ ओ परमेसर च बना रौंदा ऐ, ते परमेसर ओदे च बना रौंदा ऐ। "
1JN,4,17,"एदे छा प्यार साडे च सेध्द उया, के असेंगी न्याय दे देन इम्त उवै; किके जियां ओ ऐ, उयां गै दुनिया च अस बी ऐंन। "
1JN,4,18,"प्यार च डर नेई ओंदा, लेकन सेध्द प्यार डर गी दूर करी दिंदा ऐ; किके डर दा सम्बन्ध सज़ा कन्नें ओंदा ऐ, ते जेड़ा डरदा ऐ, ओ प्यार च सेध्द नेई ओया। "
1JN,4,19,"अस एसकरी परमेसर क्न्ने लोकें कन्नें प्यार करनयां न, किके पैलें ओसने साडे कन्नें प्यार कित्ता। "
1JN,4,20,"जेकर कोई अखै, “आऊँ परमेसर कन्नें प्यार करना ऐ,” लेकन अपने विश्वासी प्रा कन्नें बैर रखै, तां ओ चूठा ऐ; किके जेड़ा अपने विश्वासी प्रा कन्नें जिसी ओनें उसी दिखया ऐ प्यार नेई करदा, तां ओ परमेसर कन्नें बी जिसी ओनें नेई दिखया प्यार नेई करी सकदा। "
1JN,4,21,"ते ओदे थमां असेंगी ए उक्म मिलया, के जेड़ा कोई परमेसर कन्नें प्यार करदा ऐ, ओ अपने विश्वासी प्रा कन्नें बी प्यार करै। "
1JN,5,1,"जेसदा ए विश्वास ऐ के यीशु गै मसीह ऐ, ओ परमेसर थमां पैदा ओया ऐ; ते जेड़ा अपने कोई पैदा करने आले पिता परमेसर कन्नें प्यार करदा ऐ, ओ ओदे कन्नें बी प्यार करदा ऐ, जेड़ा ओदा बच्चा ऐ। "
1JN,5,2,"जेलै अस परमेसर कन्नें प्यार करनयां न, ते ओदे उकमें गी मननयां न, तां एदे थमां अस जांनदे आं, के अस परमेसर दे बच्चें कन्नें प्यार करनयां न। "
1JN,5,3,"किके परमेसर कन्नें प्यार करना ए ऐ, के अस ओदे उक्में गी मनचै; ते ओदे उक्म कठोर नेई। "
1JN,5,4,"किके जेड़ा केछ परमेसर थमां पैदा ओया ऐ, ओ दुनिया उपर जै आसल करदा ऐ; ते ओ जै जेस कन्नें दुनिया उपर जै आसल ओंदी ऐ साड़ा बश्वास ऐ। "
1JN,5,5,"दुनिया उपर जै पाने आला कोन ऐ? सेर्फ ओ जेस दा ए बश्वास ऐ, के यीशु गै परमेसर दा पुत्र ऐ। "
1JN,5,6,"ए उवै यीशु मसीह ऐ, जेड़ा परमेसर थमां एस दुनिया च पेजया गिया, ते पानी कन्नें पवित्रशनांन लेता,ते जेस लै ओ मरया ओसदा खून रुडया गिया; ओ नां सेर्फ पवित्रशनांन लेने आया, लेकन पानी दे ते खून सूली उपर मरने थमां अपना खून रुडानें आसतै आया पवित्र आत्मा एस गल दी गवाई दिन्दा ऐ। ते जेड़ा गवाई दिन्दा ऐ, ओ आत्मा ऐ; किके आत्मा सच्च ऐ। "
1JN,5,7,"गवाई देने आले त्रै न, "
1JN,5,8,"आत्मा, ते पानी, ते खून; ते त्रवै एक गै गल्ल उपर सैमत न। "
1JN,5,9,"जे लै अस मनुक्खें दी गवाई मनी लीनयां न, तां परमेसर दी गवाई ओदे थमां खरी ऐ; ते परमेसर दी गवाई ए ऐ, के ओनें अपने पुत्र दे बारै च गवाई दिती ऐ। "
1JN,5,10,"जेड़ा परमेसर दे पुत्र उपर विश्वास करदा ऐ, ओ अपने दिले च गै गवाई रखदा ऐ। जेस ने परमेसर उपर विश्वास नेई कित्ता, ओसने उसी चूठा अखया, किके ओस ने ओस गवाई उपर विश्वास नेई कित्ता, जेडी परमेसर ने अपने पुत्र दे बारै च दिती ऐ। "
1JN,5,11,"ते ओ गवाई ए ऐ, के परमेसर असेंगी मेशा दी जींदडी दीती ऐ, ते ए जींदडी ओदे पुत्र च ऐ। "
1JN,5,12,"जेस दा पुत्र कन्नें गुडा रिश्ता ऐ, ओदे कोल मेशा दी जींदडी ऐ; ते जेस दे कोल परमेसर दा पुत्र नेई, ओदे कोल मेशा दी जींदडी बी नेई ऐ। "
1JN,5,13,"मै तुसेंगी, जेड़े परमेसर दे पुत्र दे नां उपर विश्वास करदे ओ, एसकरी लिखया ऐ के तोस जानी लिओ के मेशा दी जींदडी थूआडी ऐ। "
1JN,5,14,"ते असेंगी परमेसर दे सामने जेडी इम्त ओंदी ऐ, ओ ए ऐ; के जेकर अस ओदी मर्जी दै मताबक लेखा केछ मंगने न, तां ओ साडी सुनदा ऐ। "
1JN,5,15,"ते जेलै अस जांनदे न, के जे केछ अस मंगने न परमेसर साडी सुनदा ऐ, तां ए बी जांनदे न, के जेड़ा केछ असें ओदे कोला मंगया, ओ थोया ऐ। "
1JN,5,16,"जेकर कोई अपने विश्वासी प्रा गी ऐसा पाप करदे दिखै, जेस दा नतीजा मौत नेई उवै,तां अर्ज करो, ते परमेसर उसी उन्दे लेई, जिनें ऐसा पाप कित्ता ऐ जेदा फल मौत नेई उवै, परमेसर उनेंगी जींदडी देग। पाप ऐसा बी ओंदा ऐ, जेस दा नतीजा मौत ऐ; एदे बारै च आऊँ अर्ज करने लेई नेई आखदा। "
1JN,5,17,"सब केसम दा अतर्म तां पाप ऐ, लेकन ऐसा पाप बी ऐ, जेदा नतीजा मौत नेई। "
1JN,5,18,"अस जांनयां न, के जेड़ा कोई परमेसर च पैदा ओया ऐ, ओ पाप नेई करदा रौंदा; लेकन परमेसर दा पुत्र यीशु, उसी ओ बचाई रखदा ऐ, ते ओ दुष्ट शतान उसी छुई नेई सकदा। "
1JN,5,19,"अस जांनदे न, के अस परमेसर दे न, ते सारी दुनिया ओस दुष्ट शतान दै कब्जे च ऐ। "
1JN,5,20,"अस ए बी जांनयां न, के परमेसर दा पुत्र एस तरती उपर आई गेदा ऐ ते ओसने असेंगी समझ दिती ऐ, के अस ओस सच्चे गी पछांनयां न, ते अस ओदे च जेडा सच्चा ऐ, मतलब ओदे पुत्र यीशु मसीह च रौंदे न। सच्चा परमेसर ते मेशा दी जींदडी उवै गै ऐ। "
1JN,5,21,"ए बच्चयो, अपने आप गी ऐसी सारियें मूरतियें छा बचायो जेडीयां परमेसर दी जगा लेंदीयां न। "
