Book,Chapter,Verse,Text
2CO,1,1,"पौलुस थमां जेड़ा परमेसर दी मर्जी क्न्ने मसीह यीशु दा प्रेरित ऐ, ते मसीह प्रा तीमुथियुस थमां परमेसर दी ओस कलीसिया दे नां, जेडी कुरिन्थुस शैर च ऐ, ते साडे अखाया दे लाकें दे सारें पवित्र लोकें दे नां; "
2CO,1,2,साड़े पिता परमेसर ते प्रभु यीशु मसीह थमां तुसेंगी क्रपा ते शान्ति मिलदी रवै। 
2CO,1,3,"साडे प्रभु यीशु मसीह दे पिता, ते परमेसर दा शुकर ऊऐ, जेड़ा क्रपा दा पिता, ते अर चाली दी शान्ति दा पिता ऐ। "
2CO,1,4,"ओ साडे सारें संगटें च शान्ति दिंदा ऐ; तां जे अस ओस शान्ति दे कारन जेडी परमेसर असेंगी दिंदा ऐ, उनेंगी बी शान्ति देइ सकचै, जेडे कुसे केसम दे संगट च ओंन। "
2CO,1,5,"किके जियां अस मसीह दे दुखें च मते शामल ओनयां न, उयां गै साडी शान्ति बेच बी मसीह थमां मते शामल ओनयां न। "
2CO,1,6,"जेकर अस संगट पोगनयां न, तां ए थुआडी शान्ति ते मुक्ति आसतै ऐ; ते जेकर असेंगी शान्ति मिलदी यै, तां ओ थुआडी शान्ति आसतै ऐ; जेस दे असर कन्नें तोस सवर दे कन्नें उनें संगटें गी जरी लेंदे ओ, जिनेंगी अस बी जरनयां न। "
2CO,1,7,"ते साडी आस थूआड़े बारै च पक्की ऐ; किके अस जाननयां न, के तोस जियां साडे दुखें च शामल ओ, उयां गै शान्ति च बी शामल ओ। "
2CO,1,8,"ए मसीह विश्वासी प्राओ, अस नेई चानयां के तोस साडे ओस संगट थमां अनजांन रवो, जेड़ा आसीया दे लाकें च साडे ऊपर पिया; के अस इनें पारे बोझ कन्नें दबोई गेदे हे, जेड़ा साडे बर्दाश कोला बार हा, इत्थें तकर के अस जीनें दी मेंद बी छुड़ी बैठे दे हे। "
2CO,1,9,"लेकन असें अपने मन च समझी लेता हा, के असें मरी जाना ऐ, तां बी असें अपना परोसा ओस परमेसर च रखया जेडा मोदें गी जिन्दा करदा ऐ। "
2CO,1,10,"उसै असेंगी मौत दे इनें बड्डे संगट थमां बचाया, ते बचाग; ते ओस थमां साडी ए आस ऐ, के ओ अगें बी असेंगी बचांदा रौग। "
2CO,1,11,"ते तोस बी मिलियै प्रार्थना च साडी मदद करगे, के जेड़ा वरदान मतें सारें थमां असेंगी मिलया, ओदे कारन मते लोग साडी बक्खी दा शुकर करन। "
2CO,1,12,"किके अस अपनी अन्तर आत्मा दी एस गवाई ऊपर कमण्ड करनयां न, के दुनिया च ते ख़ास करीयै थूआड़े बेच साडा चाल चलन परमेसर दे काबल ऐसी पवित्र ते सच्चाई कन्नें हा, जेड़ा इन्सान दी अक्ल कन्नें नेई लेकन परमेसर दी क्रपा दै कन्नें हा। "
2CO,1,13,"अस तुसेंगी ओर केछ नेई लिखदे, सेर्फ ऊवै जेड़ा तोस पढ़दे जां समझदे बी ओ, ते मीकी आस ऐ के, खीरी तकर बी समझदे रौगे। "
2CO,1,14,"जियां थुआडे चा किन्नें गै मन्नी लेता ऐ, के अस थूआड़े कमण्ड दा कारन ओ, उयां गै तोस बी प्रभु यीशु दे वापस औने दे देन साडे आसतै कमण्ड दा कारन बनगे। "
2CO,1,15,"इसै परोसे कन्नें आंऊँ चांना ऐं, के पैलें थूआड़े कोल अवां; के तुसेंगी एक ओर दान मिलै; "
2CO,1,16,"मै ए सोचा हा के थूआड़े कोला आईयै मकिदुनिया दे लाकें गी जां, ते पी मकिदुनिया दे लाकें थमां थूआड़े कोल अवां, ते तोस मीकी यहूदीया दे लाकें आली बखी दूर तकर पजागे। "
2CO,1,17,"एस आसतै मै ए जेडी इच्छा कित्ती ही तां के मै चलाकी दसी? जां जे करना चांना ऐं के शरीर दै मताबक करना चांना ऐं, के आंऊँ गल्ल च आं, आं बी करां ते नां, नां बी करां? "
2CO,1,18,"लेकन परमेसर मानदार ऐ, के साडे ओस वचन च जेड़ा थूआड़े कन्नें आखया आं, ते नां दुऐं नेई पाए जंदे। "
2CO,1,19,"किके परमेसर दा पुत्र यीशु मसीह जेस दा साडे थमां मतलब मेरे ते सिलवानुस ते तीमुथियुस थमां थूआड़े बेच परचार ओया, मसीह यीशु च आं ते नां दुऐं नेई हे; लेकन ओदे च आं गै आं ओई। "
2CO,1,20,"किके परमेसर दे जिन्नें वायदे न, ओ सारे मसीह च आं दे कन्नें न। इसै आसतै ओदे थमां आमीन बी ओई, के साडे थमां परमेसर दी मैमा ऊवै। "
2CO,1,21,"ते जेडा असेंगी थूआड़े थमां मसीह च पक्का करदा ऐ, ते जेस ने साड़ा अभिषेक कित्ता ओ उवै परमेसर ऐ, "
2CO,1,22,जेस ने साडे ऊपर मोर बी लाई दित्ती ऐ ते पेशगी च आत्मा गी साड़े मन च दित्ता। 
2CO,1,23,"आंऊँ परमेसर गी गवाह करयै बोलाना ऐं, के आंऊँ परतीयै कुरिन्थुस शैर च एस आसतै नेई आया, के मीकी थूआड़े ऊपर तरस औंदा हा। "
2CO,1,24,"ए नेई, के अस विश्वास दे बारै च थूआड़े ऊपर राज जताना चानयां न; लेकन थूआड़े नन्द च मददगार ओं, किके तोस विश्वास कन्नें गै मजबूत रौंदे ओ। "
2CO,2,1,मै अपने मन च इयै तै करी लेते दा हा के पी थूआड़े कोल दुखी करने गी नेई अमां। 
2CO,2,2,"किके जेकर आंऊँ तुसेंगी दुखी करां, तां मीकी नन्द देने आला कोन ओग? सेर्फ उवै जीसी मै दुखी कित्ता? "
2CO,2,3,"ते मैं इयै गल्ल तुसेंगी एस आसतै लिखी, के कुतै ऐसा नेई ऊवै, के मेरे आैने ऊपर, जींदे थमां मीकी नन्द मिलना चाइदा, आंऊँ उन्दे कोला दुखी ओई जां; किके मीकी थूआड़े सबनी ऊपर एस गल्ल दा विश्वास ऐ के जेड़ा मेरा नन्द ऐ, ऊवै थुआडे सबनी दा बी ऐ। "
2CO,2,4,"बड़े संगट,ते मन दे दोख क्न्ने मै बडै रोई-रोई तुसेंगी लिखया हा एस आसतै नेई के तोस दुखी ओई जाओ, लेकन एस आसतै के तोस ओस बड्डे प्यार गी जानी लिओ, जेड़ा मीकी थूआड़े कन्नें ऐ। "
2CO,2,5,"जेकर कुसै दुखी कित्ता ऐ, तां मीकी गै नेई बरन (के ओदे कन्नें मती सकती नेई करां) थूडा-थूडा तुसें सबनी गी बी दुखी कित्ता ऐ। "
2CO,2,6,"ऐसे मनुक्ख आसतै ए सज़ा जेडी विश्वासी प्रांऐं बिचा मतें सारें दित्ती, ओ मती ऐ। "
2CO,2,7,"एस करी एस थमां ए पला ऐ के ओस दा पाप माफ़ करो; ते तसल्ली दियो, ऐसा नेई ऊवै के मनुक्ख विश्वास थमां पडकी जा। "
2CO,2,8,"एस करी आंऊँ थूआड़े कन्नें अर्ज करना ऐं, के उसी अपने प्यार दा सबूत दसो। "
2CO,2,9,"किके मै एस आसतै बी लिखया हा, के तुसेंगी परखी लियां, के तोस मेरी सारी गल्लें गी मनने लेई त्यार,ओ जां नेई। "
2CO,2,10,"जेस दा तोस केछ माफ़ करदे ओ उसी आंऊँ बी माफ़ करना ऐं, किके मै बी जे केछ माफ़ कित्ता ऐ, जेकर कित्ता ओग, तां थूआड़े कारन मसीह दी जगै च ओइयै माफ़ कित्ता ऐ। "
2CO,2,11,"के शतान दी साडे ऊपर चलाकी नेई चलै, किके अस ओस दी चलाकीयें थमां अनजांन नेई। "
2CO,2,12,"ते जेस लै आंऊँ मसीह दा शोभ समाचार, सनाने आसतै त्रोआस दे शैर च आया, ते प्रभु ने मेरे लेई एक मौका खोली दित्ता, "
2CO,2,13,"तां मेरे मन च चैन नेई मिलया, एसकरी के मै अपने मसीह प्रा तीतुस गी नेई दिखया; एस आसतै त्रोअास शैर दे वश्वासीयें शा विदा ओईयै आंऊँ मकिदुनिया शैर गी चली गिया। "
2CO,2,14,"लेकन परमेसर दा शुकर ऊयै, जेड़ा मसीह च मेशा असेंगी जै दी ख़ुशी च लेई फिरदा ऐ, ते अपने ज्ञान दी खशबु साडे थमां अर जगै फलांदा ऐ। "
2CO,2,15,किके अस परमेसर दे कोल मसीह आला लेखा उनें मुक्ति पानें आले ते नाश ओनें आलें दौनी आसतै मसीह दी खशबु ओं। 
2CO,2,16,"किन्नें आसतै तां मरने दे जोग मौत दी खशबू, ते किन्नें आसतै जीनें दे जोग जीनें दी खुशबु, ते पला इनें गल्लें दे जोग कोन ऐ? "
2CO,2,17,"किके अस उनें मतें सारें आला लेखा नेई, जेडे परमेसर दे वचन च मलावट करदे न; लेकन मन दी सच्चाई कन्नें, ते परमेसर तरफुं परमेसर दी आज़री समझीयै मसीह च बोलनयां न। "
2CO,3,1,के अस पी अपनी बड़याई करन लगी पे? जां असें बाकी लोकें साईं शफारशें दियां चिठ्ठीयां थूआड़े कोल आननियां जां लेनयां न? 
2CO,3,2,"साडी शफारश दी चिठ्ठी तोस गै ओ, जेडी साडे एर्दें ऊपर लिखी गेदी ऐ, ते उसी सारे मनुक्ख पनछानदे ते पढ़दे न। "
2CO,3,3,"ए परकट ऐ, के तोस मसीह थमां मिली दी पत्री ओ, जीसी असें सेवकें आला लेखा लिखया, ते जेडी स्याई कन्नें नेई लेकन जिन्दे परमेसर दी आत्मा कन्नें, पत्थर दी पट्टीयें ऊपर नेई, लेकन एर्दें दे मास रूपी पट्टीयें ऊपर लिखी ऐ। "
2CO,3,4,अस मसीह थमां परमेसर ऊपर ऐसा गै परोसा करनयां न। 
2CO,3,5,"ए नेई, के अस अपने आप थमां एस काबल ओ, के अपनी तरफुं कुसे गल्ल दा बचार करी सकचै, लेकन साडी काबलता परमेसर थमां ऐ, "
2CO,3,6,"जेस ने असेंगी नमे बायदे दे सेवक ओनें दे काबल बी कित्ता, छडे बोलने आले सेवक नेई बरन आत्मा दे; किके मूसा दे कनून दे मताबक बोल मारदा ऐ, लेकन परमेसर दी आत्मा मेशा दी जिन्दडी दिन्दी ऐ। "
2CO,3,7,"जेकर मौत दा ए कनून जेस दे अखर पत्थ्तरें ऊपर लिखे गेदे हे, इत्थें तकर मैमा योकत ओए, के मूसा दे मुह ऊपर दी तेज लो दे कारन जेडी घटदी बी जंदी ही, इस्राएली ओदे मुंह ऊपर नज़र नेई पाई सकदे हे, "
2CO,3,8,ते आत्मा दा बायदा ओर बी तेज लोई आला कि नेई ओग? 
2CO,3,9,"किके जेलै दोषी बनाने आला बायदा बड़ा गै शक्ति आला हा, तां तरमी बनाने आला बायदा ओर बी शक्ति आला कि नेई ओग? "
2CO,3,10,"ते जेड़ा मैमा आला हा, ओ बी ओस तेज लोई दे कारन जेड़ा ओस थमां जादै शक्ति आला हा, केछ बड़ा शक्ति आला नेई निकलया। "
2CO,3,11,"किके जेलै ओ तेज जेड़ा कटदा जन्दा हा, तां ओ जेड़ा टिका दा रौग ओर बी बड़ा शक्ति आला कि नेई ओग? "
2CO,3,12,"एस करी ए जेई आस रखीयै अस दलेरी कन्नें बोलनयां न, "
2CO,3,13,"ते मूसा आला लेखा नेई, जेस ने अपने मुंह ऊपर पड़दा पाए दा हा तांजे इस्राएली लोक ओस घटने आली लोई दे एन्त गी नेई दीखन। "
2CO,3,14,"लेकन उनें अपने एर्दें कठोर करी दिते, किके अज तकर पराना नियम पढ़दे बेलै उंदे एर्दें ऊपर उवै पड़दा पेदा रौंदा ऐ, लेकन ओ मसीह च चुकी लित्ता जन्दा ऐ। "
2CO,3,15,"ते अज तकर जेलै कुते मूसा दी कताब पढ़ी जन्दी ऐ, तां उंदे एर्दें ऊपर पड़दा पेदा रौंदा ऐ। "
2CO,3,16,"लेकन जेलै कुते उंदा एर्दें प्रभु यीशु आली बक्खी फिरग, ओस बेलै ओ पड़दा अटी जाग। "
2CO,3,17,प्रभु तां आत्मा ऐ; ते जिथें कुते प्रभु दा आत्मा ऐ उत्थें कनून थमां अजादी ऐ। 
2CO,3,18,"लेकन जेलै साडे सारें दे उगडे दे मुंह थमां प्रभु दी ओ तेज लो एस चाली परकट ओंदी ऐ, जेस चाली शीशे च, तां प्रभु थमां जेड़ा ओ आत्मा ऐ, अस उसै तेज लोई आला लेखा थूडे-थूडे करयै बदलदे जनयां न। "
2CO,4,1,"एस करी जेलै साडे ऊपर परमेसर दी ऐसी दिया ओई, के असेंगी ए प्रचार दी सेवा मिली, तां अस इम्त नेई छुडदे। "
2CO,4,2,"लेकन असें शर्म दे गोप्त कम्में गी त्यागी दित्ता, ते नां चलाकी कन्नें चलनयां, ते नां परमेसर दे वचन च मलावट करनयां न; लेकन सच्चाई गी परकट करियै, परमेसर दे सामने अर एक मनुक्ख दी अन्तर आत्मा च अपनी पलाई बठानयां न। "
2CO,4,3,"लेकन जेकर साडे शोभ समाचार ऊपर पड़दा पेया ऐ, तां ए नाश ओनें आलें आसतै गै पेदा ऐ। "
2CO,4,4,"ते ऊन अविश्वासीयें आसतै, जिन्दे दमाग गी एस दुनिया दे ईश्वर शतान ने अन्नां करी दिते दा ऐ, तां जे मसीह जेड़ा परमेसर आला लेखा ऐ, ओदी तेज शक्ति आले शोभ समाचार दी लो उन्दे ऊपर नेई चमके। "
2CO,4,5,"किके अस अपने आप दा परचार नेई, लेकन मसीह यीशु दा परचार करनयां न, के ओ प्रभु ऐ; ते अपने बारै च ए आखनयां न, के अस यीशु दे कारन थूआड़े सेवा कार ओं। "
2CO,4,6,"एसकरी के परमेसर गै,जेस ने अखया, “न्हेरे चा लो चमके,” ते उवै साडे एर्दें च चमंकी, के परमेसर दी मैमा दी पनछान दी लो यीशु मसीह दे मुंहे थमां चमके। "
2CO,4,7,"लेकन साड़े कोल ए तन मिट्टी दे कमजोर पांढे च रखे दा ऐ, के ए ऐसी बड्डी शक्ति साडे तरफुं नेई, बरना परमेसर थमां गै साड़े ऊपर उतरे। "
2CO,4,8,"अस चौनी बक्खीं थमां कलेश तां पोगनयां न, लेकन दुखें च नेई पोनयां; लचारी दी आलत च तां ऐन, लेकन नराश नेई ओनयां; "
2CO,4,9,"सताए तां जनयां, लेकन त्यागे नेई जनयां; टाए तां जनयां, लेकन नाश नेई ओनयां। "
2CO,4,10,"अस यीशु दी मौत गी अपने जींदु च अर बेलै लेई फिरनयां न, के लोक यीशु दी जेंद बी साडी जेंद च परकट ओए दा दिखन। "
2CO,4,11,किके अस जिंदे जी मेशा यीशु दे कारन मौत दे अथ्थें च सोंपे जनयां न के यीशु दी जेंद बी साड़े मरने आली जेंद च परकट ऊवै। 
2CO,4,12,एस कारन मौत तां साडे ऊपर असर पांदी ऐ ते जींदड़ी थुआड़े ऊपर। 
2CO,4,13,"ते एस करी के साड़े च ऊवै विश्वास दी आत्मा ऐ, जेस दे बारै च पवित्र शास्त्र च लिखे दा ऐ “के मै विश्वास कित्ता, एस आसतै मै बोलया।” मतलब अस बी विश्वास करनयां न, एस आसतै बोलनयां न। "
2CO,4,14,"किके अस जाननयां न, के जेस ने प्रभु यीशु गी जिन्दा कित्ता, ऊवै असेंगी बी यीशु च शामल समझियै मौत चा जिन्दा करग,ते थुआडे कन्नें अपने सामने पेश करग। "
2CO,4,15,"किके सारियां चीजां थूआड़े आसतै न, तां जे क्रपा मती थमां मती ओइयै परमेसर दी मैमा आसतै शुकर गजारी बी बदै। "
2CO,4,16,"एस लेई अस इम्त नेई छुडदे; आलां के साड़ा बारला शरीर नाश बी ओंदा जंदा ऐ, तां भी साड़ा अन्दरूनी शरीर अर रोज नमां ओंदा जन्दा ऐ। "
2CO,4,17,"किके साड़ा पल पर दा अल्का जियां कलेश साड़े आसतै मता गै जरुरी ते मेशा दी मेमा पैदा करदा जन्दा ऐ; जेदा मकाबला किसै क्न्ने नेई करी सकदे, "
2CO,4,18,"ते अस तां दिखने आली चीजें नेई लेकन बगैर दिखीं चीजें गी दिखदे रौनयां न; किके दिखने आलियां चीजां थुड़े गै दिनें दीयां न, लेकन बगैर दिखे दियां चीजां मेशा बनीयां रौंदीयां न। "
2CO,5,1,"किके अस जाननयां न, के जेलै साड़ा तरती ऊपर दा डेरा सरीखा कर नाश कित्ता जाग, ते असेंगी परमेसर थमां सोर्ग च एक ऐसा पवन मिलग, जेड़ा अथ्थें क्न्ने बने दा कर नेई, लेकन मेशा तकर बनें दा रौने आला ऐ। "
2CO,5,2,"एस नाश ओनें आली जिंदु च तां अस टाई मारी-मारी रोनयां न, ते बड़ी इच्छया करनयां न; के अपने सोर्ग आले कर गी पाई लेचै "
2CO,5,3,के एस दे पाने कन्नें अस नंगे नेई लबचै। 
2CO,5,4,"ते अस एस डेरे च रौंदे ओई बोझ दै थलै दबोचे दे टाई मारी-मारी रोनयां न; किके अस ओस बोझ गी तुआरना नेई बरन ओर चूकना चानयां न, तां जे ओ जेड़ी मरने आली जेंद ऐ, मेशा दी जींदडी च डूबी जा। "
2CO,5,5,"ते जेस ने असेंगी एस गल्ल आसतै त्यार कित्ता ऐ, ओ परमेसर ऐ, जेस ने असेंगी पेशगी च पवित्र आत्मा बी दिते दा ऐ। "
2CO,5,6,"एस आसतै अस मेशा औसला रखीयै रौनयां न ते ए जाननयां न; के जेस लै तकर अस जींदु च रौनयां न, ओस बेलै तकर प्रभु थमां लग्ग ओं। "
2CO,5,7,"किके अस शक्ल गी दिखियै नेई, लेकन विश्वास कन्नें चलनयां न। "
2CO,5,8,"एस आसतै अस ओंसला रखीयै रौनयां न, ते जेंद थमां लग्ग ओइयै प्रभु दे कन्नें रौना ते ओर बी ठीक समझनयां न। "
2CO,5,9,"एस कारन साडे मन दी इच्छया ए ऐ, के पमें अस शरीर च रौचै,पमें बक्ख रौचै, लेकन साड़ा मकसद परमेसर गी खोश करना ऐ। "
2CO,5,10,"किके जरूरी ऐ, के साड़ा सबनीं दा आल मसीह दे न्याय आसन दै सामने खुली जा, के अर एक मनुक्ख अपने-अपने पले बुरे कम दा बदला जे केछ ओस ने जींदु च रौंदे किते दा ओग,फल पाग। "
2CO,5,11,"एस करी प्रभु दा डर मनियै अस लोकें गी समझानयां न; ते परमेसर दै अगें साड़ा सब केछ परकट ऐ; ते मेरी आस ए ऐ, के थूआडी अन्तर आत्मा ऊपर बी परकट ओया ओग। "
2CO,5,12,"अस पी बी अपनी बड़याई थूआड़े सामनें नेई करदे लेकन अस अपने बारै च तुसेंगी कमण्ड करने दा मौका दिनयां, के तोस उनेंगी जबाब देई सको, जेडे देल क्न्ने नेई बरना दखाबटी गल्लें ऊपर कमण्ड करदे न। "
2CO,5,13,"जेकर अस बेसोध न तां परमेसर आसतै, ते जेकर ओश बेच न तां थूआड़े आसतै न। "
2CO,5,14,"किके मसीह दा प्यार असेंगी तका दिंदा ऐ; एस आसतै के अस ए समझनयां न, के जेलै एक सबनी लोकें लेई मरया तां सारे लोक मरी गै। "
2CO,5,15,"ते मसीह एस खातर सबनी लेई मरया, के जेडे जिंदे न, ओ अग्गें गी अपने लेई नेई जींन, लेकन ओस लेई जेड़ा उन्दे आसतै मरया ते पी जिन्दा ओई गिया। "
2CO,5,16,"एस आसतै ऊन थमां अस कुसे गी जेंद च रौने आला लेखा नेई समझगे, ते जेकर असें मसीह गी बी जेंद च रौने आला लेखा समझया हा, तां बी ऊन थमां उसी ऐसा नेई समझगे। "
2CO,5,17,"एस करी जेकर कोई मसीह च ऐ; तां ओ नमा बनाया गिया ऐ; परानीयां गल्लां बीती गेदियां न; दिखो, सारीयां गल्लां नमीयां ओई गेदियां न। "
2CO,5,18,"ते ए सारियां गल्लां परमेसर थमां न, जेस ने मसीह थमां अपने कन्नें साड़ा मेल मलाप कराई लेता, ते मेल मलाप दी सेवा असेंगी सौंपी दित्ती ऐ। "
2CO,5,19,"मतलब परमेसर ने मसीह च ओइयै अपने कन्नें दुनिया दा मेल मलाप करी लेता, ते उनें लोकें दे पापें दा दोष उंदे उप्पर नेई सुट्टया, ते ओस ने मेल मलाप दा बचन असेंगी सौंपी दित्ता ऐ। "
2CO,5,20,"एस करी अस मसीह दे राजदूत न; मन्नो परमेसर साड़े जरीयै समझांदा ऐ; अस मसीह तरफुं अर्ज करनयां न, के परमेसर दे कन्नें मेल मलाप करी लियो। "
2CO,5,21,"जेड़ा पाप थमां अनजांन हा, उसी गै परमेसर ने साड़े आसतै पाप बनाया, के अस मसीह च ओइयै परमेसर दी तार्मिकता बनी जाचै। "
2CO,6,1,"अस जेड़े परमेसर दै क्न्ने सेबा दे कम करनयां न ऐ बी समझनयां न,के परमेसर दी क्रपा जेड़ी थूआडे ऊपर ओई,उसी बेअर्थ नेई जाना दियो। "
2CO,6,2,"किके परमेसर आखदा ऐ, “अपनी खुशी दे बेलै मै तेरी सुनी लेती, ते मुक्ति दै देन मै तेरी मदद कित्ती।” दिखो, ऊन ओ खुशी दा बेला ऐ; सुनो, दिखो ऊन गै मुक्ति दा देन ऐ। "
2CO,6,3,"अस कुसे गल्ल च ठोकर खाने दा कोई बी मौका नेई दिंदे, तां जे साड़ी सेवा ऊपर कोई दोष नेई लगै। "
2CO,6,4,"लेकन अर गल्ल च परमेसर दे सेवकें आला लेखा अपने सत्तगुनें गी परकट करनयां न, मती सबर कन्नें, कलेश कन्नें, दरिद्रता कन्नें, दुखें कन्नें, "
2CO,6,5,"कोड़े खाने कन्नें, कैद ओनें कन्नें, लड़ाईयें कन्नें, मेंनत कन्नें, बिजे दे रौने कन्नें, उपवास करने कन्नें, "
2CO,6,6,"पवित्र बनने कन्नें, ज्ञान कन्नें, सबर कन्नें, कृपा करने कन्नें, पवित्र आत्मा कन्नें, "
2CO,6,7,"सच्चे प्यार कन्नें, सच्चाई दे बचन कन्नें, परमेसर दी शक्ति कन्नें, तार्मिकता दे अत्या करने आले कन्नें, जेडे सज्जे, खबे अथ्थ न, "
2CO,6,8,"आदर ते बेरादर कन्नें, बदनामी ते सुनामी कन्नें। आलां के परमाने आले जे लगदे न तां बी सच्चे न; "
2CO,6,9,"अनजांन आला लेखा न, तां बी मशुर न; मरने आलें जे न ते दिखो जिन्दे न; मारखाने आलें जे न तां बी प्राण थमां मारे नेई जंदे; "
2CO,6,10,"बसोस करने आलें जे न, लेकन मेशा नन्द मनांदे रौनयां न, गरीबें जे न, लेकन मतें सारें गी मीर बनाई दिनयां न; ऐसे न जियां साडे कोल केछ नेई तां बी सब केछ रखदे न। "
2CO,6,11,"ए कुरिन्थियों दे विश्वासियें, असें खुलीयै थूआड़े कन्नें गल्लां कित्तियां न, साड़ा एर्दें थूआड़े लेई खुला ऐ। "
2CO,6,12,"थूआड़े आसतै साडे मन च कोई चहक्क नेई, लेकन थूआड़े गै मन च साडे लेई चहक्क ऐ। "
2CO,6,13,"लेकन अपने आत्मिक बच्चे समझीयै थूआड़े कन्नें आखन ऐ, के तोस बी ओदे बदले च अपना एर्दें खोली दियो। "
2CO,6,14,"अवश्वासीयें दे कन्नें नेई मिलदे जूंगले दे थलै अपने आप गी नेई जुगड़ो, किके तार्मिकता ते अतर्म दा के मेल जोल? जां लो ते न्हेरे दी के संगती? "
2CO,6,15,ते मसीह दा शतान कन्नें के मेल? जां विश्वासी दा अवश्वासी कन्नें के नात्ता? 
2CO,6,16,"ते मूरतें कन्नें परमेसर दे मन्दर दा के रिश्ता? किके अस तां जिंदे परमेसर दे मन्दर आं; जियां परमेसर ने वचन च आखे दा ऐ, “आंऊँ उन्दे च बसगा ते चलगा फिरगा; ते आंऊँ उन्दा परमेसर ओगा, ते ओ मेरे लोग ओगन।” "
2CO,6,17,"एस आसतै प्रभु अपने वचन च आखदा ऐ, “उन्दे बिचा निकलो ते लग्ग रवो; ते ग़न्दी चीज गी मत छुओ, तां आंऊँ तुसेंगी ग्रहण करगा; "
2CO,6,18,"ते आंऊँ थुआडा पिता ओगा, ते तोस मेरे मुड़े ते कुड़ीयां ओगे। ए सर्वशक्तिमान प्रभु परमेसर दा बचन ऐ।” "
2CO,7,1,"एस लेई ए प्यारो, जेलै के ए वायदे असेंगी मिले दे न, तां आओ, अस अपने आप गी जेंद ते आत्मा दी सारी गंदगी थमां शोद्ध करचै, ते परमेसर कोला डरदे ओई सारी पवित्रता गी सेद्ध करचै। "
2CO,7,2,"असेंगी अपने एर्दें च खुली जगा दियो। असें नेई कुसे कन्नें बेन्याय कित्ता, नां कुसे गी बगाड़या, ते नां कुसे गी ठगया। "
2CO,7,3,"आंऊँ तुसेंगी दोषी बनानें आसतै ए नेई आखदा। किके आंऊँ पैलें गै आखी चुके दा ऐं, के तोस साड़े एर्दें च ऐसे बसी चुके दे ओ के अस थूआड़े कन्नें मरने जीनें लेई त्यार ओ। "
2CO,7,4,"आंऊँ थूआड़े कन्नें बड़े परोसे क्न्ने बोला करना ऐं, मीकी थूआड़े ऊपर बड़ा कमण्ड ऐ; आंऊँ तसल्ली कन्नें परोची गिया ऐं। अपने सारे कलेश बेच आंऊँ नन्द कन्नें मता परपूर रौना ऐ। "
2CO,7,5,"किके जेलै अस त्रोअास चा मकिदुनिया लाके च आए, ओस बेलै बी साड़ी जेंद गी चैन नेई मिलया, लेकन साड़े ऊपर चौनी बक्खी दा कलेश औंदे हे; बार लड़ाइयां हियां, अन्दर डरौनियां गल्लां हियां। "
2CO,7,6,तां बी दुखी देल गी तसल्ली देने आले परमेसर ने तीतुस दे आैने कन्नें असेंगी शान्ति दीती; 
2CO,7,7,"ते नां सेर्फ ओदे आैने कन्नें लेकन ओस दी ओस शान्ति कन्नें बी, जेड़ी उसी थूआड़े थमां मिली ही। ओस ने थूआड़ी इच्छया, ते थूआड़े दोख, ते मेरे आसतै थूआड़े जोश दी खबर असेंगी सुनीई, जेस कन्नें मीकी ओर बी ख़ुशी ओई। "
2CO,7,8,"किके जेकर मै अपनी चिठ्ठी क्न्ने तुसेंगी दोखी कित्ता, लेकन ओस थमां पछातांदा नेई जियां के पैलें पछातांदा हा, किके आंऊँ दिखना ऐ, के ओस चिठ्ठी थमां तुसेंगी दोख तां ओया लेकन ओ थूडे चेर आसतै हा। "
2CO,7,9,"ऊन आंऊँ खोश ऐं लेकन एस आसतै नेई के तुसेंगी दोख ओया, बरना एस आसतै के तुसें दोख दे कारन पापें चां मन फेरया, किके थूआड़ा दोख परमेसर दी मर्जी दे मताबाक हा, के साड़े तरफुं दा तुसेंगी कुसे बी गल्ल च नसकान नेई ऊवै। "
2CO,7,10,"किके परमेसर पगति दा दोख ऐसा पछ्ताव पैदा करदा ऐ; जेस दा फल मुक्ति ऐ, ते पी ओस थमां पछाताना नेई पौंदा। लेकन दुनिया दे लोकें दा दोख मेशा दी मौत पैदा करदा ऐ। "
2CO,7,11,"एस आसतै दिखो, इसै गल्ल क्न्ने के तुसेंगी परमेसर पगति दा दोख ओया; थूआड़े च किन्नी इम्त ते अच्छा जबाब, ते रिस, ते डर, ते मेद, ते इच्छया, ते सज़ा देने दा बचार पैदा ओया? तुसें अर चाली क्न्ने ए सेद्ध करीयै दसया के तोस एस गल्ल च नर्दोष ओं। "
2CO,7,12,"पी मै जेड़ा तुसेंगी लिखया हा, ओ नां तां ओदे कारन लिखया, जेस ने बे न्याय कित्ता, ते नां ओदे कारन जेस ऊपर बे न्याय कित्ता गिया, लेकन एस आसतै के थूआड़ा जोश जेड़ा साड़े आसतै ऐ, ओ परमेसर दे अगें थूआड़े ऊपर परकट ओई जा। "
2CO,7,13,एस लेई असेंगी तसल्ली मिली; ते साड़ी एस तसल्ली दे कन्नें तीतुस दे नन्द दे कारन ओर बी नन्द ओया किके ओस दा मन थूआड़े सारें दे कारन खोश ओई गिया। 
2CO,7,14,"किके जेकर मै ओदे सामने थूआड़े बारै च केछ कमण्ड दसया, तां शर्मिंदा नेई ओया, लेकन जियां असें थूआड़े कन्नें सारियां गल्लां सच्च-सच्च आखी दितियां हां, उयां गै साड़ा कमण्ड दसना तीतुस दे सामने सच्च निकलया। "
2CO,7,15,"जेलै उसी थूआड़े सारें दा उक्म मनने दी गल्ल याद औंदी ऐ, के कियां तुसें डरदे ते कम्बदे ओई ओस कन्नें मुलाक़ात कित्ती; तां ओस दा प्यार थूआड़ी आली बक्खी बी बददा जन्दा ऐ। "
2CO,7,16,"आंऊँ खोश ओना ऐं, के मीकी अर गल्ल च थूआड़े ऊपर पूरा परोसा ऐ। "
2CO,8,1,"ऊन ए विश्वासी प्राओ, अस तुसेंगी परमेसर दी ओस क्रपा दी खबर दियानयां न, जेड़ा मकिदुनिया दे लाकें दी कलीसिया दे विश्वासियें ऊपर ओई ऐ। "
2CO,8,2,"के कलेश दी बड्डी परिख्या च उन्दे बड़े नन्द ते बड़ी, गरीबी बदने क्न्ने उनें वश्वासीयें दी ख़ुशी क्न्ने पेंट देने दी लगन मती बदी गेई। "
2CO,8,3,"ते उन्दे बारै च मेरी ए गुआई ऐ, के उनें अपनी थबीक बरना थबीक कोला बी जादै मने शा दित्ता। "
2CO,8,4,"ते एस दान च ते यरुशलेम ते यहूदिया लाकें दे पवित्र लोकें दी सेवा च शामल ओनें गी क्रपा दे बारै च, साड़े कन्नें बार-बार बड़ी अर्ज कित्ती "
2CO,8,5,"ते जियां असें आस कित्ती ही, उयां गै नेई, बरना उनें प्रभु गी, पी परमेसर दी मर्जी कन्नें अपने आप गी बी असेंगी देई दित्ता। "
2CO,8,6,"एस आसतै असें तीतुस गी समझाया, के जियां ओस ने पैलें अच्छा कम शुरू कित्ता हा, उयां गै थूआड़े बेच एस दान दे कम गी पूरा बी करी लै। "
2CO,8,7,"पर जियां तोस अर गल्ल च मतलब विश्वास, बचन, ज्ञान ते सबी चाली दी कोष्ट बेच, ते ओस प्यार च, जेड़ा तोस साड़े कन्नें करदे ओ, बददे जंदे ओ, उयां गै एस दान दे कम बेच जेड़ा गरीब विश्वासियें आसतै करदे ओ ओदे च ओर बी बददे जाओ। "
2CO,8,8,"आंऊँ उक्म आला लेखा तां नेई, लेकन दूएं दे औसले कन्नें थूआड़े प्यार दी सच्चाई गी परखने आसतै आखन ऐ। "
2CO,8,9,"तोस साड़े प्रभु यीशु मसीह दी क्रपा गी जांनदे ओ, के ओ मीर ओदे ओई बी थूआड़े आसतै गरीब बनी गिया तां जे ओदे गरीब ओई जाने कन्नें तोस मीर ओई जाओ। "
2CO,8,10,"ते एस गल्ल च मेरी सलाह इयै ऐ; ए थूआड़े आसतै पला ऐ, जेड़ा एक साल थमां नां तां सेर्फ एस कम गी करने च गै, लेकन एस गल्ल गी चोने च बी उनें पैल कित्ती ही, "
2CO,8,11,"एस आसतै ऊन ए कम पूरा करो, के जियां एस कम गी पूरा करने दी इच्छया च त्यार हे, उयां गै अपनी-अपनी कमाई दै मताबक पूरा बी करो। "
2CO,8,12,"किके जेकर दान मन दी त्यारी क्न्ने दित्ता जा तां ओ ओदे मताबक ग्रहण बी ओंदा ऐ जेड़ा ओदे कोल ऐ, नां के ओदे मताबक जेड़ा ओदे कोल नेई यै। "
2CO,8,13,"आंऊँ ए नेई चानां के दूऐं गी चैन देने आसतै तुसेंगी कलेश मिले, लेकन सारें गी इको बराबर ओना चाईदा। "
2CO,8,14,"लेकन बराबरी दे बचार कन्नें एस बेलै थूआड़ी बदने आली शीश उंदी जरूरत बेच कम आई जा, तां जे उंदी बददी शीश थूआड़ी जरूरत बेच कम आए जा, के बराबरी ओई जा। "
2CO,8,15,"जियां पवित्र शास्त्र च लिखे दा ऐ “जेस ने मता किटठा कित्ता ओस दा केछ मता नेई निकलया, ते जेस ने थूड़ा किटठा कित्ता ओस दा केछ कट नेई निकलया।” "
2CO,8,16,"परमेसर दा शुकर ऐ, जेस ने थूआड़े लेई उवै जोश तीतुस दे मन च पाया ऐ। "
2CO,8,17,"के ओस ने साड़ा समझाना मन्नी लेता असें उसी थूआड़े कोल जाने लेई आख्या, बरन मता गै जशिला ओइयै ओ अपनी मर्जी कन्नें थूआड़े कोल गिया ऐ। "
2CO,8,18,"ते असें ओदे कन्नें ओस विश्वासी प्रा गी पेजया ऐ, जेस दा नां शोभ समाचार प्रचार करने दे बारै च सारी कलीसिया च फैले दा ऐ; "
2CO,8,19,"ते इनां गै नेई, लेकन ओ कलीसिया दे विश्वासी लोकें थमां चुनयां बी गिया के एस दान दे कम आसतै साड़े कन्नें जा ते अस ए दान दी सेवा एस आसतै करनयां न, के प्रभु दी मेमा ते साड़े मन दी त्यारी परकट ओई जा के अस यरुशलेम दे विश्वासियें दी सेवा करना चुनयां। "
2CO,8,20,"अस एस गल्ल च चक्न्नें रौनयां न, के एस ख़ुशी क्न्ने देने दे कम दे बारै च जेस दी सेवा अस करनयां न, कोई साड़े ऊपर दोष नेई लाई सकै एस लेई असें तीतुस दे कन्नें एक विश्वासी प्रा गी बी पेजया। "
2CO,8,21,"किके जेड़ीयां गल्लां सेर्फ प्रभु दे गै कोल नेई, लेकन मनुक्खें दे कोल बी पलीयां न, अस उन्दा ख्याल रखनयां न के ओ अच्छे तरीके कन्नें ओंन। "
2CO,8,22,"ते असें ओदे कन्नें अपने एक ओर विश्वासी प्रा गी पेजाया ऐ, जीसी असें बार-बार परखीयै मती गल्लें च जशीला दिखया ऐ; लेकन ऊन थूआड़े ऊपर उसी बड़ा परोसा ऐ, एस कारन ओ ओर बी मता थुआड़े लेई जशीला ऐ। "
2CO,8,23,"जेकर कोई तीतुस दे बारै च पूछै, तां ओ मेरा साथी, ते थूआड़े लेई मेरै क्न्ने सेवा दा कम करने आला ऐ; ते जेकर साड़े विश्वासी प्राऐं दे बारै च पूछै, तां ओ कलीसिया थमां पेजे दे ते मसीह दी मेमा ते आदर करदे न। "
2CO,8,24,एस लेई अपना प्यार ते साड़ा ओ कमण्ड जेड़ा थूआड़े बारै च ऐ कलीसिया दै सामने उनेंगी सेद्ध करयै दस्सो के ओ सच्चा ऐ। 
2CO,9,1,"ऊन ओ सेवा दे बारै च जेड़ी यरूशलेम दे पवित्र लोकें आसतै पैसे देईयै कित्ती जन्दी ऐ, मिगी तुसेंगी लिखने दी जरूरत नेई ऐ। "
2CO,9,2,"किके आंऊँ थूआड़े मन दी त्यारी गी जाननां ऐ, जेस दे कारन आंऊँ थूआड़े बारै च मकिदुनिया दे लाकें दे वश्वासियें दै सामने कमण्ड दसना ऐ, के अखाया लाके दे विश्वासी लोग एक साल थमां त्यार ओए दे न, ते थूआड़े जोश ने ओर मते सारें गी बी प्रेरित कित्ता ऐ। "
2CO,9,3,"लेकन मै तीतुस ते दो प्राऐं गी एस आसतै पेजया ऐ, के असें जेड़ा कमण्ड थूआड़े बारै च दसया, ओ एस गल्ल च बेकार नेई ओए; लेकन जियां मै गलाया; उयां गै तोस त्यार उआ दे ओ, के तोस बी यरूशलेम दे वश्वासीयें गी दान पेजो। "
2CO,9,4,"ऐसा नेई ऊऐ, के जेड़ा कोई मकिदुनिया शैर दा विश्वास मेरे कन्नें अवै, ते तुसेंगी दान दी सेवा च त्यार नेई दिखचै, तां ओई सकदा ऐ, के एस परोसै दै कारन अस (ए नेई आखनयां के तोस) शर्मिंदे उवो। "
2CO,9,5,"एस आसतै मै विश्वासी प्राऐं कन्नें ए अर्ज करना जरूरी समझया के ओ पैलें थमां गै थूआड़े कोल जांन, ते थूआड़ी दान देने दी ख़ुशी दा फल जेस दे बारै च पैलें दा गै बचन दित्ता गिया हा, त्यार करी रखन, के ए दबाब कन्नें नेई लेकन उदारता क्न्ने देने दे फल आला लेखा त्यार ओन। "
2CO,9,6,"लेकन गल्ल तां ए ऐ; जेड़ा थूड़ा रांदा ऐ, ओ थूड़ा बढग बी; ते जेड़ा मता रांदा ऐ, ओ मता बढग। "
2CO,9,7,"अर एक मनुक्ख जिन्ना ग मन च सोचग उयां गै दान करै; नां कुड़कूड़ाइयै ते नां दबाव कन्नें, किके परमेसर खुशी कन्नें देने आलें कन्नें प्यार करदा ऐ। "
2CO,9,8,"परमेसर सारी केसम दी क्रपा तुसेंगी बुआरीयै देई सकदा ऐ। जेस कन्नें अर गल्ल च ते अर बेलै, सारा केछ, जेड़ा तुसें जरूरी उवै, थूआड़े कोल रवै; ते अर एक पले कम आसतै थूआड़े कोल मत्ता केछ ऊवै। "
2CO,9,9,"जियां पवित्र शास्त्र च लिखे दा ऐ, “परमेसर ने जरुरतमंदे गीं खुलीयै दान दित्ता ऐ, ओसदी तार्मिकता मेशा बनी दी रौग।” "
2CO,9,10,"मतलब परमेसर ए जेड़ा रानें आले गी बी, ते खाने आसतै रुट्टी दिंदा ऐ, परमेसर तुसेंगी बी देग, ते ओदी अच्छी पैदाबार करग; ते थूआड़े तर्म दे फलें गी बदाग। "
2CO,9,11,"तोस अर गल्ल च अर चाली च ख़ुशी कन्नें देने आसतै जेड़ी साडे थमां परमेसर दा शुकर करांदी ऐ, सौखे किते जाओ। "
2CO,9,12,"किके एस सेवा गी पुरा करने कन्नें नां सेर्फ पवित्र लोकें दी जरूरतां पुरियां ओदीयां न, लेकन लोकें थमां परमेसर दा बी मता शुकर ओंदा ऐ। "
2CO,9,13,"किके एस दान दी सेवा दा सबूत आसल करयै परमेसर दी मेमा परकट करदे न, के तोस मसीह दे शोभ समाचार गी मन्नीयै ओदे ताबे च रौंदे ओ, ते गरीब वश्वासियें, ते सारें दी मदद करने च ख़ुशी क्न्ने दान देईयै परकट करदे रौंदे ओ। "
2CO,9,14,"ते ओ थूआड़े आसतै परमेसर अगें प्रार्थना करदे रौंदे न; ते एस आसतै के थूआड़े ऊपर परमेसर दी बडी गै क्रपा ऐ, थूआड़ी लगन च लगे दे रौंदे न। "
2CO,9,15,"परमेसर दा, उन्दे ओस दान आसतै जेड़ा सनाने थमां बार ऐ, शुकर ऐ। "
2CO,10,1,"आंऊँ उवै पौलुस जेड़ा मसीह च थूआड़े सामने दीन ऐं, लेकन पीठी पिछें थूआड़े लेई इम्त करना ऐं, तुसेंगी मसीह दी लिमता ते कोमलता दे कारन समझना ऐं। "
2CO,10,2,"मेरी ए अर्ज ऐ जेलै आंऊँ उत्थें अवां तां मिगी उन्दे कन्नें, जेड़े ए सोचते न के साड़े जीनें दा टंग दुनियाबी ऐ, उनेंगी दलेरी द्सने दा बचार करना ऐं। "
2CO,10,3,"किके आलां के अस एस दुनिया च रौनयां न, तां बी एस दुनिया दे लोकें आला लेखा नेई लड़दे। "
2CO,10,4,"किके साड़ी लड़ाई दे थ्यार एस दुनिया दे लोकें जे नई ऐन, लेकन गढ़ें गी टाई देने आसतै परमेसर दे तरफुं ताकत आलें न। "
2CO,10,5,"एस आसतै अस ओस ओलटी सोच गी ते अर एक रकाबट दियें गल्लें गी, जेड़ीयां परमेसर गी पनछानें दे बरोध बेच उठदीयां न, नाश करनयां न; ते अर एक सोच गी कैद करयै मसीह दा उक्म मनने आली बनाई दिनयां न, "
2CO,10,6,"ते त्यार रौंनयां न के जेलै थूआड़ा उक्म मननां मसीह च पूरा ओई जा, तां अर एक चाली दे उक्म नेई मननें आले लोकें गी सज़ा देचै। "
2CO,10,7,"तोस इनें गल्लें गी दिखदे ओ, जेड़ीयां अखीं दे सामने न, जेकर कुसे गी अपने ऊपर ए परोसा उवै के आंऊँ मसीह दा ऐं, तां ओ ए बी समझी लै, के जियां ओ मसीह दा ऐ, उयां गै अस बी मसीह दे न। "
2CO,10,8,"किके जेकर आंऊँ ओस अख्त्यार दे बारै च ओर बी कमण्ड दसां, जेड़ा प्रभु ने थूआड़े बगाड़ने आसतै नेई लेकन सयाने विश्वासी बनाने आसतै असेंगी दित्ता ऐ, तां शर्मिंदा नेई ओगा। "
2CO,10,9,"ए आंऊँ एस लेई आखन ऐं, के अपनी चिठ्ठीयें दै क्न्ने तुसेंगी डराने आला नेई बनां। "
2CO,10,10,"किके ओ आखदे न, “ओसदीयां चिठ्ठीयां तां बड़ियाँ आखर ते असरदार न; लेकन जेलै ओ दिखदे न, तां ओ आखदे ओ जींदु दा कमजोर ते बोलने च अल्का लगदा ऐ।” "
2CO,10,11,"एस लेई जेड़ा ऐसा आखदा ऐ, ओ ए समझी लै, के जियां पीठी पिछें चिठ्ठीयें च साडे बचन न, उयां गै थूआड़े सामने साडे कम बी ओगन। "
2CO,10,12,"किके असेंगी ए इम्त नेई के अस अपने आप गी उन्दे कन्नें गिनचै, जां उन्दे कन्नें अपने आप गी मलाचै, जेडे अपनी तरीफ अप्पुं गै करदे न, ते अपने आप गी अप्पुं बिचे नापी तोलियै एक दूए कन्नें मकाबला करयै मूर्ख बनदे न। "
2CO,10,13,"अस तां बन्ने थमां बार कमण्ड कदें बी नेई करगे, लेकन उसै बन्ने तकर जेड़ा परमेसर ने साड़े आसतै रखे दा ऐ, ते ओस च तोस बी आई गेदे ओ, ते उसै दे मताबक कमण्ड बी करगे। "
2CO,10,14,"किके अस अपने बन्ने थमां बार अपने आप गी बदाना नेई चानयां, जियां के थूआड़े तकर नेई पुज्जने दी आलत च ओंदा, बरन मसीह दा शोभ समाचार सनांदे ओई थूआड़े तकर पुज्जी चुके दे न। "
2CO,10,15,"ते अस बन्ने थमां बार दूऐं दी मैंनत ऊपर कमण्ड नेई करदे; लेकन असेंगी आस ऐ, के जियां-जियां थूआड़ा विश्वास बददा जाग उयां-उयां अस अपने बन्ने दे मताबक थूआड़े कारन ओर बी बददे जागे। "
2CO,10,16,"तां जे अस थूआड़े बन्ने थमां अगें बदियै शोभ समाचार सनाचै, ते ए नेई, के अस दूऐं दे बन्ने दे अन्दर बने बनाए दे कम ऊपर कमण्ड करचै। "
2CO,10,17,"लेकन जेड़ा कमण्ड करै,जीयां पवित्र शास्त्र च लिखे दा ऐ, ओ प्रभु च कमण्ड करै। "
2CO,10,18,"किके जेड़ा कोई बड़ाई करदा ऐ, ओ नेई, लेकन जेस दी बड़ाई प्रभु करदा ऐ, उवै ग्रहण कित्ता जन्दा ऐ। "
2CO,11,1,जेकर तोस मेरी थूड़ी जेई मूर्खता बर्दाश करी लेंदे तां किन्ना पला ओंदा; जीयां मेरी बर्दाश बी करी लेंदे ओ। 
2CO,11,2,"किके मेरी लगन थूआड़े आसतै परमेसर दी लगन आला लेखा रौंदी ऐ, एस आसतै के मै एक गै मर्द कन्नें थूआड़ी गल्ल लाइ ऐ, के तुसेंगी पवित्र कवारी आला लेखा मसीह गी सौपीं दियां। "
2CO,11,3,"लेकन आंऊँ डरना ऐ के जियां शतान ने सप्प दे रूप च अपनी चलाकी कन्नें पेली जनानी अवा गी परमाया, उयां गै थूआड़े मन ओस बफादारी ते पवित्रता थमां जेड़ी मसीह दे क्न्ने ओनी चाईदी कुदे प्रष्ट नेई कित्ती जा। "
2CO,11,4,"जेकर कोई थूआड़े कोल आईयै कुसे दूए यीशु दा प्रचार करै, जेस दा परचार असें नेई कित्ता; जां कोई ओर आत्मा तुसेंगी मिलै, जेड़ा पैलें नेई मिलया हा; जां ओर कोई परचार सुना जीसी पैलें तुसें नेई मनया हा, तां थुआड़ा उसी ग्रेण करना ठीक ओंदा। "
2CO,11,5,आंऊँ तां समझना ऐ के आंऊँ कुसे गल्ल च बड्डे थमां बड्डे प्रेरित थमां कट नेईयें जेड़े अपने आप गी बड्डे अाखदे न। 
2CO,11,6,"जेकर आंऊँ बोलने च नाड़ी ऐं, तां बी मसीह दे शोभ समाचार दे ज्ञान च नेई। लेकन असें इसी अर गल्ल च सारें ऊपर थूआड़े आसतै परकट करियै दसया ऐ। "
2CO,11,7,"के एस च मै केछ पाप कित्ता; के मै तुसेंगी परमेसर दा शोभ समाचार मोफ्त च सनाया; ते अपने आप गी नीचा कित्ता, के तोस उच्चे ओई जाओ? "
2CO,11,8,"मै दुई कलीसियां कोला पैसे किटठें किते, मतलब मै उन्दे थमां मजदूरी लेई तां जे थूआड़ी सेवा करां। "
2CO,11,9,"ते जेलै आंऊँ थूआड़े कन्नें हा, ते मीकी पैसे दी कमी ओई, तां मै कुसे ऊपर पार नेई सुट्टया, किके मसीह प्रांऐ ने मकिदुनिया लाकें थमां आईयै मेरी कमी गी पूरा कित्ता; ते मै अर गल्ल च अपने आप गी थूआड़े ऊपर पार बनने आसतै रोकया, ते रोके दा रौगा। "
2CO,11,10,"मसीह दी सच्चाई मेरे च ऐ, ते अखाया लाकें च कोई मीकी एस मसीह दे कमण्ड थमां नेई रोकग। "
2CO,11,11,केस लेई? के एस लेई आंऊँ थूआड़े कन्नें प्यार नेई करना? परमेसर ए जानदा ऐ के आंऊँ प्यार करना ऐ। 
2CO,11,12,"लेकन जे आंऊँ करना ऐ, उवै करदा रौगा; के जेडे लोग मौका टूंडदे न उनेंगी आंऊँ मौका पाना नेई देगा, तां जे जेस गल्ल च ओ कमण्ड करदे न, ओस च ओ साडे आला लेखा गै बनें। "
2CO,11,13,"किके ऐसे लोग चुठे प्रेरित, ते छल कन्नें कम करने आले, ते मसीह दे प्रेरितें दे रूप च बनने आले न। "
2CO,11,14,ते ए केछ रांनगी आली गल्ल नेई किके शतान अप्पुं बी तेज लोई आला सोर्गदूत दा रूप तारण करदा ऐ। 
2CO,11,15,"एस लेई जेकर ओदे सेवक बी तर्म दे सेवकें आला रूप तरदे न, तां कोई बड्डी गल्ल नेई, लेकन उन्दा एन्त उन्दे कम्में दे मताबक ओग। "
2CO,11,16,"आंऊँ पी आखन ऐं, के कोई मीकी मूर्ख नेई समझे; नेई तां मूर्ख गै समझियै मेरी बर्दाश करी लियो, तां जे थूड़ा जियां आंऊँ बी कमण्ड करी सकां। "
2CO,11,17,"एस बेतड़क कमण्ड च जे केछ आंऊँ गलाना ऐ, ओ प्रभु दे उक्म दै मताबक नेई लेकन मन्नो मूर्खता कन्नें गै बोलाना ऐं। "
2CO,11,18,"जेलै के मते सारे लोग एस दुनियां दे लोकें आला लेखा कमण्ड करदे न, तां आंऊँ बी कमण्ड करगा। "
2CO,11,19,तोस तां समझदार ओइयै नन्द कन्नें मुर्खें गी बर्दाश करी लेंदे ओ। 
2CO,11,20,"किके जेलै तुसेंगी कोई दास बनाई लेंदा ऐ, जां अपना शकार बनांदा, जां थूआड़ा गलत फायदा लेंदा ऐ, जां अपने आप गी थूआड़े कोला बड्डा बनांदा ऐ, जां थूआड़े मुंह ऊपर थपड़ मारदा ऐ, ते तोस बर्दाश करी लेंदे ओ। "
2CO,11,21,"मेरा आखन बेइजती दी रिती ऊपर ऐ, मन्नो के अस कमजोर जे हे; लेकन जेस कुसे गल्ल च कोई इम्त करदा ऐ,आंऊँ मूर्खता कन्नें आखन ऐं तां आंऊँ बी इम्त करना। "
2CO,11,22,के ऊवै लोग गै इब्रानी न? आंऊँ बी ऐं। के ओ गै इस्राएली न? आंऊँ बी ऐं। के ओ गै अब्रहाम दी औलाद न? आंऊँ बी ऐं। 
2CO,11,23,के ओ गै मसीह दे सेवक न-आंऊँ पागल आला लेखा आखन ऐं आंऊँ उन्दे थमां बद ऐं! मती मैनत करने च; बार-बार कैद ओनें च; कोड़े खाने च; बार-बार मौत दे जोखम च। 
2CO,11,24,पंज बारी मै यहूदीयें दे अगबें अत्थें थमां उनताली-उनताली कोड़े खादे। 
2CO,11,25,त्रै बारी मै बेंतें दियां मारां खादियां; एक बारी मेरे ऊपर पत्थर मारे गै; त्रै बारी चाज जींदे ऊपर आंऊँ चढ़े दा हा त्रुटी गै; एक रात देन मै समुंद्र च कटया। 
2CO,11,26,आंऊँ बार-बार सफरें च; नदियें दे जोखमें च; डाकुऐं दे जोखमें च; अपने जातीयें दे जोखमें च; दुई जातीयें दे जोखमें च; शैरें दे जोखमें च; जंगल दे जोखमें च; समुंद्र दे जोखमें च; चुठे मसीह प्रां दे जोखमें च रिया। 
2CO,11,27,मैंनत ते दोख च; बार-बार बिजे दे रौने च; पोख-प्यास च; बार-बार उपवास करने च; ठंढू दे देन च; नंगे रौने च; 
2CO,11,28,"ओर बाकी सारियें गल्लें गी छुड़ीयै जींदा बयान आंऊँ नेई करदा, सारी कलीसिया दी चेंता अर रोज मीकी सतान्दी ऐ। "
2CO,11,29,कुसे दी कमजोरी कन्नें आंऊँ कमजोर नेई ओना? कुसे दे ठोकर खाने कन्नें मेरा मन नेई तूखदा? 
2CO,11,30,"जेकर कमण्ड करना जरूरी ऐ, तां आंऊँ अपनी कमजोर गल्लें ऊपर कमंड करगा। "
2CO,11,31,"प्रभु यीशु दा परमेसर ते पिता जेड़ा मेशा तन्न ऐ, जानदा ऐ के आंऊँ चुठ नेई गलाना। "
2CO,11,32,"दमिश्क शैर च अरितास राजा दे राजपाल थमां जेड़ा अकीम हा, ओस ने मीकी पकड़ने आसतै दमिश्कियें दे राज ऊपर पैरा बठाई रखे दा हा, "
2CO,11,33,"ते आंऊँ टोकरे च खेड़की थमां निकलीयै दवार थमां तुआरया गिया, ते राजपाल दे हत्थें बिचा बची निकलया "
2CO,12,1,"आलां के कमण्ड करना मेरे आसतै ठीक तां नेई, पी बी करना पोंदा ऐ; लेकन आंऊँ प्रभु दे दिते दे दर्शनें ते प्रकाशनें दी चर्चा करगा। "
2CO,12,2,"आंऊँ मसीह च एक मनुक्ख गी जानना ऐ; चौंदा साल ओए के नां जाने, जेंद च, ते नां जाने जेंद दे बगैर, परमेसर गै जानदा ऐ; ऐसा मनुक्ख त्रिये सोर्ग तकर चुक्की लेता गिया। "
2CO,12,3,"आंऊँ एक ऐसे मनुक्ख गी जानना ऐ नां जाने जेंद दे च, नां जाने जेंद दै बगैर परमेसर गै जानदा ऐ, "
2CO,12,4,"के त्रिये सोर्ग ऊपर चुक्की लेता गिया, ते ऐसीयां गल्लां सुनियां जेड़ीयां आखने दीयां नेइ; ते जिन्दा बोलना मनुक्ख आसतै ठीक नेई। "
2CO,12,5,"ऐसे मनुक्ख ऊपर ते आंऊँ कमण्ड करगा, लेकन अपने ऊपर अपनी कमजोरीयें गी छुड़ीयै, अपने बारै च कमण्ड नेई करगा। "
2CO,12,6,"किके जेकर आंऊँ कमण्ड करना चां बी तां मूर्ख नेई ओगा, किके सच्च बोलगा; तां बी रुकी जन्नां ऐ, ऐसा नेई ऊऐ, के जियां कोई मीकी दिखदा ऐ, जां मेरे थमां सुनदा ऐ, मीकी ओस थमां बद समझै। "
2CO,12,7,"ते एस आसतै के आंऊँ मते प्रकाशनें दी बजा कन्नें फूली नेई जां, मेरे जेंद च एक कंडा चुभाया गिया, मतलब शतान दा एक दूत के मीकी मुक्के मारै तां जे आंऊँ कमण्ड नेई करां। "
2CO,12,8,"एस दे बारै च मै प्रभु दे अगें त्रै बारी प्रार्थना कित्ती, के मेरे थमां ए दूर ओई जा। "
2CO,12,9,"लेकन ओस ने मेरे कन्नें गलाया, “मेरी क्रपा तेरे आसतै काफी ऐ; किके मेरी शक्ति कमजोरी च सेद्ध ओंदी ऐ।” एस आसतै आंऊँ मते नन्द कन्नें अपनी कमजोरीयें ऊपर कमण्ड करगा, के मसीह दी शक्ति मेरे ऊपर छाऊं करदी रवै। "
2CO,12,10,"एस आसतै आंऊँ मसीह आसतै कमजोरीयें च, ते निंदें च, ते दरिद्रता च, ते दंगे फसादें च, ते दुखें च खोश ऐं; किके जेस लै आंऊँ कमजोर ओना ऐ, ओस बेलै गै आंऊँ मसीह च तगड़ा ओना ऐ। "
2CO,12,11,"आंऊँ मूर्ख तां बनया, लेकन तुसें गै मीकी ए करने आसतै मजबूर कित्ता; तुसें तां मेरी तरीफ करना चाईदी दी ही, किके आलां के आंऊँ केछ बी नेई, तां बी उनें बड्डें थमां बड्डें प्रेरितें शा कुसे बी चाली कट नेई। "
2CO,12,12,"सच्चे प्रेरित दे लछन बी थूआड़े बेच सारी चाली दे सबर कन्नें चेन्न, ते चमत्कारी कम, ते शक्ति आले कम कन्नें दस्से गै। "
2CO,12,13,"तोस केड़ी गल्ल च दूई कलीसिया थमां कट हे, सेर्फ एस च के मै थूआड़े ऊपर अपना पार नेई पाया। मेरा ए बे न्याय माफ़ करो। "
2CO,12,14,"दिखो, आंऊँ त्रि बार थूआड़े कोल आैने आसतै त्यार ऐं, ते आंऊँ थूआड़े ऊपर कोई पार नेई रखगा, किके आंऊँ थूआड़ी तन-दौलत नेई, बरना तुसेंगी गै चांना ऐ। किके बच्चें गी माता पिता आसतै तन किटठा नेई करना चाइदा, लेकन माता पिता गी बच्चें आसतै। "
2CO,12,15,"आंऊँ थूआड़ीयें आत्मा आसतै बड़े नन्द कन्नें खर्च करगा, बरना अप्पुं बी खर्च ओई जागा। के जिन्ना बद आंऊँ थूआड़े कन्नें प्यार करना ऐ, उन्ना गै कट तोस मेरे कन्नें प्यार करगे? "
2CO,12,16,"ऐसा ओई सकदा ऐ, के आंऊँ थूआड़े ऊपर पार नेई सुट्टया, लेकन चलाकी कन्नें तुसेंगी तोखा देइयै फसाई लेता! जेडा बेल्ल कोल चुठ ऐ "
2CO,12,17,"पला, जिनेंगी, मै थूआड़े कोल पेजया, के उन्दे बिचा मै कुसे जरियै छल करयै कुसे कोला केछ लेता? "
2CO,12,18,"मै तीतुस गी समझाईयै ओदे कन्नें ओस प्रा गी पेजया, के तां तीतुस ने छल करयै थूआड़े शा केछ लेता? के अस एक गै आत्मा दे चालाए नेई चले? के एक गै लीक ऊपर नेई चले? "
2CO,12,19,"तोस अजें तकर समझा दे ओगे के अस थूआड़े सामने थोड़ा बचाओ करानयां न। अस तां परमेसर गी आज़र समझीयै मसीह च बोलनयां न, ते ए प्यारो, सारियां गल्लां थूआड़े विश्वास दी तरक्की आसतै आखनयां न। "
2CO,12,20,"किके मीकी डर ऐ, कुते ऐसा नेई ऊवै के आंऊँ आईयै जे चांना ऐं, उयां तुसेंगी नेई दिखां; ते मीकी बी जैसा तोस नेई चांदे उयां गै दिखो; के थूआड़े च चगड़ा, बैर, गुस्सा, बरोध, जलन, चुगली, कमण्ड, ते बखेड़े ओंन; "
2CO,12,21,"ते कुते ऐसा नेई ऊवै के मेरे परतियै थूआड़े इत्थें आैने ऊपर मेरा परमेसर मिगी शर्मिंदा करै ते मीकी मतें आसतै पी बसोस करना पवै, जिनें पैलें शरीर च पाप कित्ता हा, ते ओस गंदे कम, ते ब्यभिचार, ते लुचपन थमां, जेडे उनें किते, मन नेई फेरया। "
2CO,13,1,ऊन त्रि बार आंऊँ थूआड़े कोल औना ऐं; दो जां त्रै गुआऐं दे मुंह थमां अर एक गल्ल पक्की कित्ती जाग। 
2CO,13,2,"जियां आंऊँ जेलै दूई बार थूआड़े कन्नें हा, उयां गै ऊन दूर रौंदे ओई उनें लोकें कन्नें जिनें पैलें पाप कित्ता, ते बाकी सारें लोकें क्न्ने ऊन पैलें थमां आखी दिना ऐं, के जेकर आंऊँ पी औगा,तां नेई बकशना ऐ, "
2CO,13,3,"तोस तां एस दा सबूत चांदे ओ, के मसीह मेरे थमां बोलदा ऐ, जेड़ा थूआड़े आसतै कमजोर नेई लेकन थूआड़े बेच शक्ति आला ऐ। "
2CO,13,4,"ओ कमजोरी दे कारन सुल्ली ऊपर तां चढ़ाया गिया, पि बी परमेसर दी शक्ति कन्नें ज़िंदा ऐ, अस बी तां ओस च जिदुं दे कमजोर आं, लेकन परमेसर दी शक्ति कन्नें जेड़ी थूआड़े लेई ऐ, ओदे कन्नें जिगे। "
2CO,13,5,"अपने आप गी परखो, के थूआड़ा विश्वास सेई ऐ के नेई। अपने आप गी जाचो, के तोस अपने बारै च ए नेई जांनदे के यीशु मसीह थूआड़े च ऐ? नेई तां तोस जाचने च नकमे निकले ओ। "
2CO,13,6,"लेकन मेरी आस ऐ, के तोस जानी लेगे, के अस नकमे नेई निकले। "
2CO,13,7,"ते अस अपने परमेसर दै अगें ए प्रार्थना करनयां, के तोस कोई बुरा नेई करो, एस आसतै नेई, के अस खरे लबो, लेकन एस आसतै के तोस पलाई करो, पावें अस नकमे गै नीकलचै। "
2CO,13,8,"किके अस सच्चाई दे बरोध च केछ नेई करी सकदे, लेकन सचाई आसतै गै करी सकनयां न। "
2CO,13,9,"जेलै अस कमजोर न, ते तोस तकड़े ओ, तां अस खोश ओनयां न, ते ए प्रार्थना बी करनयां न, के तोस विश्वास च सेद्द ओई जाओ। "
2CO,13,10,"एस कारन आंऊँ थूआड़े पीठी पिछें ए गल्लां लिखना ऐ, के आजर ओइयै मीकी ओस अख्त्यार दै मताबक जीसी प्रभु ने बगाड़ने आसतै नेई लेकन बनाने आसतै मीकी दिते दा ऐ, सख्ती कन्नें केछ करना नेई पवै। "
2CO,13,11,"एस लेई ए विश्वासी प्राओ, खोश रवो; विश्वास च सेद्द बनदे जाओ,सवर रखो, मेरी सलाह गी सुनो,एक्को मन रखो, मेल कन्नें रवो, ते प्यार ते शान्ति दा दाता परमेसर थूआड़े कन्नें रौग। "
2CO,13,12,एक दूए गी पवित्र चुम्मे कन्नें नमस्ते करो। 
2CO,13,13,सारे पवित्र लोक तुसेंगी नमस्ते बोलदे न। 
2CO,13,14,प्रभु यीशु मसीह दी क्रपा ते परमेसर दा प्यार ते पवित्र आत्मा दी सह्भागता थूआड़े सबनी दे कन्नें ओंदी रवै। 
