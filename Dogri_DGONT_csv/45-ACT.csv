Book,Chapter,Verse,Text
ACT,1,1,"ए थियुफिलुस, मैं पैली कताब उनें सारीयें गल्लें दै बारै च लिखी, जेडीयां यीशु शुरू थमां करदा ते सखांदा रिया "
ACT,1,2,"ओस देन तकर जेलै ओ उनें प्रेरितें गी जिनेंगी ओनें चुने दा हा, पवित्र आत्मा थमां उक्म देइयै सोर्ग च ऊपर चुकया नेई गिया, "
ACT,1,3,"ते यीशु दे दोख पोगने कोला बाद मते सारे पक्के सवुतें कन्नें अपने आप गी जिंदा दसया, ते चली देन तकर ओ उनेंगी लबदा रेया, ते परमेसर दे राज दियां गल्लां करदा रेया। "
ACT,1,4,"ते चेलें कन्नें मिलियै उनेंगी उक्म दित्ता, “यरूशलेम गी नेई छुड़ो, लेकन पिता दे ओस बायदे गी पूरा ओनें दा एन्तज़ार करदे रवो, जेस दी चर्चा तोस मेरे थमां सुनी चुकेदे ओ। "
ACT,1,5,"किके यूहन्ना ने तां पानी कन्नें पवित्रशनांन दित्ता ऐ, पर थूडे दिने दे बाद तोस पवित्र आत्मा कन्नें पवित्रशनांन पागे।” "
ACT,1,6,"एस आसतै उनें किट्ठे ओइयै ओस कन्नें पूछ्या, “ए प्रभु, के तोस ईसै बेलै इस्राएल दे राज दी पी सतापना करगे ओ?” "
ACT,1,7,"ओनें उंदे कन्नें आखया, “उनें बेलें जां कालें गी जानना, जिनेंगी पिता ने अपने अख्त्यार बेच रखा ऐ, तुसेंगी जानने दी जरुरत नेई। "
ACT,1,8,"लेकन जेस लै पवित्र आत्मा थूआड़े ऊपर औग ओस बेलै तोस शक्ति पागे; ते यरूशलेम ते सारे यहूदीया ते सामरिया लाकें च, ते तरती दे खीरी तकर लोकें च मेरे गवाह ओगे।” "
ACT,1,9,"ए आखीयै ओ उंदे दिखदे-दिखदे सोर्ग च चुकी लेता गिया, ते बदलें उसी उंदी अखीं थमां शपाई लेता। "
ACT,1,10,"ते ओदे जंदे बेलै जेलै ओ सोर्ग आली बखी दिखा दे हे, ओस लै दिखो, दो मनुक्ख चिट्टे कपड़े उंदे कोल आई खड़ोते, "
ACT,1,11,"ते उंदे कन्नें आखन लगे, “ए गलील जिले दे मनुक्खो, तोस कि खड़ोते दे सोर्ग आली बखी दिखा दे ओ? इयै यीशु, जेड़ा थूआड़े थमां सोर्ग गी चुकया गिया ऐ, जेस चाली तुसें उसी सोर्ग गी जंदे दिखया ऐ उयां गै ओ पी औग।” "
ACT,1,12,"ओस बेलै चेलें जैतुन नां दी पाड़ी थमां जेडी यरूशलेम दै कोल एक यहूदीयें दे बसां दे देन दै बराबर दूर ऐ, यरूशलेम गी बापस आए। "
ACT,1,13,"ते जेलै उत्थें पुज्जे तां ओस ऊपर आले कमरे च गै,जीथें पतरस, यूहन्ना, याकूब, अन्द्रियास, फिलिप्पुस, थोमा, बरतुल्मै, मत्ती, हलफई दा पुत्र याकूब, शमौन जेलोतेस ते याकूब दा पुत्र यहूदा रौंदे हे। "
ACT,1,14,ए सारीयां केई जनानियां ते यीशु दी मा मरियम ते यीशु दे प्राऐं कन्नें एक मन ओइयै प्रार्थना करदे रे। 
ACT,1,15,"उनें दिनें च पतरस प्राऐं दै बेच जेडे एक सो बी बश्वासीयें दै लगपग किठे हे, खडोईयै आखन लगया, "
ACT,1,16,"“ए प्राओ, जरूरी हा के पवित्र शास्त्र दा ओ लेख पूरा उवै, जेड़ा पवित्र आत्मा ने दाऊद दे मूं चा यहूदा दे बारै च, जेडे यीशु गी पड़काने आलें दा अगुवा हा, पैलें दा आखे दा हा। "
ACT,1,17,"किके ओ तां साडे च गीनया गिया, ते एस सेवा बेच बी शामल ओया। "
ACT,1,18,"(ओस ने अतर्म दी कमाई कन्नें एक खेत्र मुलें लेता; ते सिरे दे बार किरया ते ओदा आदरां फट्टी गिया, ते सारियां आदरा बार निकली गेईयां। "
ACT,1,19,"ते एस गल्ल गी यरूशलेम दे सारे रौने आलें गी पता चली गिया, इत्थें तकर के एस खेत्र दा नां उंदी पाषा च हकलदमा, मतलब खून दा खेत्र पेई गिया।)” "
ACT,1,20,"किके पजनें दी कताब च लिखे दा ऐ, ओस दा कर जुआडी दित्ता जा, ते ओस च कोई नेई बसै, ते ओस दी जगा कोई दुआ लेई लै। "
ACT,1,21,"“एसकरी ते जिन्नें देन तकर प्रभु यीशु साडे कन्नें औंदे जंदे रे, मतलब यूहन्ना दे पवित्रशनांन थमां लेइयै उसी साडे थमां सोर्ग गी चुकी लेने तकर,जेडे लोग बराबर साडे कन्नें रे, "
ACT,1,22,ठीक ऐ के उंदे बिचा एक मनुक्ख साडे कन्नें ओदे जींदा ओनें दा गवाह बनी जा।” 
ACT,1,23,"ओस बेलै उनें दों गी खड़ेरया, एक युसूफ गी, जीसी बरसब्बा अखया जंदा ऐ, जेस दा शोभ नां यूस्तुस ऐ, दुआ मत्तियाह गी। "
ACT,1,24,"ते ऐ अखीयै प्रार्थना कित्ती, “ए प्रभु, जेड़ा सबनी दे मन गी जानना ऐं, ए परकट कर के इंदे दोंनी चा तुसें कुसी चुने दा ऐ, "
ACT,1,25,"के एस सेवा ते प्रेरिताई दी खाली जगा परे, जिसी यहूदा छूड़ीयै अपनी जगै गी चली गिया।” "
ACT,1,26,"ओस बेलै उनें उंदे बारै च परचियां पाइयां, ते चिठ्ठी मत्तियाह दे नां ऊपर निकली। इसै आसतै ओ गयारें प्रेरितें (चेलें) द कन्नें गिना गिया। "
ACT,2,1,"जेसलै यहूदीयें दे पिन्तेकुस्त दा देन आया, तां ओ सारे बश्बासी एक जगै किट्ठे हे। "
ACT,2,2,"चानक अम्बर थमां बड़ी आंधी आला लेखा सननाटे दी बाज ओई, ते ओदे कन्नें सारा कर जित्त्थें ओ बैठे दे हे, गरजी गिया। "
ACT,2,3,ते उनेंगी अग्गी आला लेखा जिभां लप्प-लप्प करदियां लबीयां ते उंदे बिचा अर एक दे ऊपर ओ बाज आईयै उतरी। 
ACT,2,4,"ओ सारे पवित्र आत्मा कन्नें परोई गै, ते जियां-जियां आत्मा ने उनेंगी बोलने दी शक्ति दिती, ओ लग्ग-लग्ग पाषा बोलन लगे। "
ACT,2,5,अम्बर दे थले दी अर एक जाती थमां भक्त-यहूदी यरूशलेम च रुके करदे हे। 
ACT,2,6,"जेलै ए बाज उनें सूनी, तां पीड लगी गेई ते लोग कबराई गै, किके अर एक गी इयै सुनच दा हा के ऐ मेरी गै पाषा च बोला करदे ने। "
ACT,2,7,"ते ओ सारे रांन ते परेशान ओइयै आखन लगे, “दिखो, ए जे केछ बोला करदे न के ए सारे गलील दे रौने आले नेई? "
ACT,2,8,तां पी कि साडे बिचा अर एक अपनी-अपनी जन्म पूमि दी भाषा सुनदा ऐ? 
ACT,2,9,"आस जेडे पार्थी ते मेदी ते एलामी लोक, मेसोपोटामिया, यहूदीया, कप्पदूकिया ते पुन्तुस ते आसीया, "
ACT,2,10,"ते फ्रूगिया ते पंफुलिया ते मिस्त्र ते लीबिया देश जेड़ा कुरेने दै आसे पासे ऐ, इनें सारें देशें दे रौने आले ते रोमी प्रवासी, "
ACT,2,11,"मतलब के यहूदी, ते के यहूदी मत धारण करने आले, क्रेती ते अरबी बी ऐन, लेकन अपनी-अपनी पाषा च उंदे थमां परमेसर दे बड्डे-बड्डे चमत्कार दी चर्चा सुनदे न।” "
ACT,2,12,"ते ओ सारे रांन ओए ते कबराइये एक दुए कन्नें आखन लगे, “ए के उया करदा ऐ?” "
ACT,2,13,"लेकन दुए मज़ाक करियै आखया, “ओ तां नमीं शराब दे नशे च चूर न।” "
ACT,2,14,"ओसलै पतरस उनें गयारें चेलें कन्नें खड़ोता ते उच्ची बाज कन्नें आखन लगा, ए यहूदीयो ते यरूशलेम दे सारे रौने आलयो, ऐ जानी लियो, ते ध्यान लाईयै मेरी गल्लें गी सुनो। "
ACT,2,15,"जियां तोस समझा करदे, ए लोग नशे बेच नेई ऐंन, किके अजें तां सवेरे दे नौं बजे दे न। "
ACT,2,16,"लेकन ए ओ गल ऐ, जेडी योएल पविखवक्ता दै थमां अखी गेदी ऐ "
ACT,2,17,"परमेसर आखदा ऐ, के एन्त दे दिनें च ऐसा ओग के आंऊँ अपना आत्मा सारें मनुक्खें ऊपर तुआरगा, ते थुआड़े जागत ते कुड़ीयां पविखवाणी करगन, ते थुआड़े जवान दर्शन दिखगन, ते थुआड़े बुजुर्ग सूखने दिखगन। "
ACT,2,18,"बरन आंऊँ अपने दासें ते अपनी दासियें दे ऊपर बी उनें दिनें च अपनी आत्मा थमां तुआरगा, ते ओ पविखवाणी करगन। "
ACT,2,19,"ते आंऊँ ऊपर अम्बर च चमत्कार दे कम, ते थलै तरती ऊपर चेन्न, मतलब खून ते अग्ग ते तूंऐं दा बदल दसगा। "
ACT,2,20,प्रभु दे बड्डा ते मैमा योकत देन आैने थमां पैलें सूरज न्हेरा ते चन्न खूने आला लेखा ओई जाग। 
ACT,2,21,ते जेड़ा कोई प्रभु दा नां लेग ओ मुक्ति पाग। 
ACT,2,22,"“ए इस्राएलियें, ए गल्लां सुनो के यीशु नासरी एक मनुक्ख हा जेसदे परमेसर थमां ओ शक्ति शाली कम्में दे पक्के सबूत ते चमत्कार दे कम ते चेन्न परकट न, जेडे परमेसर ने थुआडे बेच ओदे थमां दसैं जीसी तोस अप्पुं गै जांनदे ओ। "
ACT,2,23,"उसी गै, जेसलै ओ परमेसर थमां पक्की कित्ती दी योजना ते परमेसर दे पैले ज्ञान दै मताबक पड़काया गिया, तां तुसें दुष्ट लोकें दै अथ्थें कन्नें उसी सुल्ली ऊपर चढ़ाईयै मारी दीता। "
ACT,2,24,लेकन उसी गै परमेसर ने मौत दे बंधना बिचा छड़ाईयै जिंदा कित्ता; किके ए अन ओना हा के ओ ओदे कब्जे च रौंदा।” 
ACT,2,25,"किके दाऊद ओदे बारै च आखदा ऐ, “आंऊँ प्रभु गी मेशा अपने सामने दिखदा रिया, किके ओ मेरी सज्जी बखी ऐ, तां जे आंऊँ टेई नेई जां। "
ACT,2,26,"इसै कारन मेरा मन खोश ओया, ते मेरी जिभ मगन ओई; बरना मेरा जेंद बी आस बेच बनी रौग। "
ACT,2,27,किके तू मेरे प्राणें गी नरक बेच नेई छुड़गा; ते नां अपने पवित्र जन गी सडन देगा। 
ACT,2,28,तो मीकी जींदडी दा रस्ता दसया ऐ; तू मीकी अपने दर्शन थमां खुशी कन्नें परी देगा।” 
ACT,2,29,"ए प्राओ, आंऊँ कुलपति दाऊद दे बारै च तुसेंगी दलेरी कन्नें अखी सकना ऐं के ओ तां मरी गिया ते गाड़या बी गिया ते ओसदी कब्र अज तकर साडे इत्थें मजुद ऐ। "
ACT,2,30,"ओ पविखवक्ता हा, ओ जानदा हा के परमेसर ने मेरे कन्नें बायदा खादी ऐ, “आंऊँ तेरे खानदान बिचा एक मनुक्ख गी तेरे सिंहासन ऊपर बठागा।” "
ACT,2,31,"ओनें बीतने आली गल्लें गी पैलें गै दिखियै मसीह दे जींदा ओनें दे बारै च पविख्वानी कित्ती, के ओदा प्राण नरक बेच नेई छूड़या गिया, ते नां ओस दी दहे गी सड़न दित्ता। "
ACT,2,32,"इसै यीशु गी परमेसर ने जिंदा कित्ता, जेस दे अस सारे गवाह न। "
ACT,2,33,"ईसै तरीके परमेसर दै सज्जे अथ्थ कन्नें उच्चा थार पाईयै, ते पिता कोला पवित्र आत्मा लेईयै जेस लेई बायदा कित्ता गेदा हा, ओसने ए देई दित्ता ऐ जीसी तोस दिखदे ते सुनदे ओ। "
ACT,2,34,"किके दाऊद तां सोर्ग ऊपर नेई चडया; लेकन अप्पुं आखदा ऐ, प्रभु ने मेरे प्रभु कन्नें आखया; मेरी सज्जी बखी बो, "
ACT,2,35,जेसलै तकर के आंऊँ तेरे बैरियें गी तेरे पैरें दे तले दी चौकी नेई करी दियां। 
ACT,2,36,"“एस आसतै ऊन इस्राएल दा सारा कराना पक्का जानी लै के परमेसर ने ओस यीशु गी जिसी तुसें सुल्ली ऊपर चढ़ाया, प्रभु बी अखया ते मसीह बी।” "
ACT,2,37,"ओस बेलै सुनने आलें दे मनें च ओ गल्लां बेई गेईयां, ते ओ पतरस ते बाकी प्रेरितें गी पूछन लगे, “ए प्राओ, अस के करचै?” "
ACT,2,38,"पतरस ने उनेंगी आखया, “मने गी फेरो, ते थुआडे बिचा अर एक अपने-अपने पापें दी माफ़ी आसतै मसीह यीशु दे नां कन्नें पवित्रशनांन लियो; तां तोस पवित्र आत्मा दा दान पागे। "
ACT,2,39,"किके ए बायदा तोस, ते थुआडे बच्चे, ते ओ सारे दूर दूर दे लोकें आसतै बी ऐ जिनेंगी प्रभु साड़ा परमेसर अपने कोल बलाग।” "
ACT,2,40,ओसने मतीं ओर गल्लें कन्नें बी गुआई देईये समझाया के अपने आप गी त्रेड़ी जाती थमां बचाओ। 
ACT,2,41,एस आसतै जिनें ओसदा बचन मनया उनें पवित्रशनांन लेता; ते उसै देन त्रै जार मनुक्खें दें लगपग उंदे कन्नें मिली गै। 
ACT,2,42,"ते ओ प्रेरितें थमां शिखया पाने, ते संगती रखने, ते रुट्टी तोड़ने, ते प्रार्थना करने गी लगे रे। "
ACT,2,43,"ते सारें लोकें ऊपर डर छाई गिया, ते मते सारे अद्भोद कम ते चेन्न प्रेरितें थमां परकट ओदे हे। "
ACT,2,44,"ते सारे बश्वास करने आले किट्ठे रौंदे हे, ते उंदी सारियां चीजां सांझे च हियाँ। "
ACT,2,45,ओ अपने-अपने तन्न ते समान बेची-बेचीयै जियां जेस दी जरूरत ओंदी ही बंडी दिंदे हे। 
ACT,2,46,"ओ अर रोज एक मन ओइयै मंदर च किट्ठे ओदे हे, ते कर-कर रुट्टी तोड़दै ओई खुशी ते मन दी सफाई कन्नें पोजन करदे हे, "
ACT,2,47,"ते परमेसर दी स्तुति करदे हे, ते सारे लोग उंदे ऊपर खोश हे; ते जेडे मुक्ति पांदे हे, उनेंगी प्रभु अर रोज उंदे च मिलाई दिंदा हा। "
ACT,3,1,पतरस ते यूहन्ना त्रिऐ पैर प्रार्थना दे बेलै मंदर च जा करदे हे। 
ACT,3,2,"ते लोग एक जन्म दे लंगड़े गी अना करदे हे, जिसी ओ अर रोज मंदर दे ओस फाड़क ऊपर जीसी छैल अखया जंदा ऐ बठाई दिंदे हे। के ओ मन्दर च जाने आलें थमां पैख मंगैं। "
ACT,3,3,"जेसलै ओसने पतरस ते यूहन्ना गी मंदर च जंदे दिखया, ते उंदे थमां पैख मंगी। "
ACT,3,4,"पतरस ने यूहन्ना दे कन्नें ओसदी बखी त्यान कन्नें दिखियै आखया, “साडी आली बखी देख!” "
ACT,3,5,एस आसतै ओ उंदे थमां केछ पाने दी आस रखदे ओई उंदी बखी तकन लगया। 
ACT,3,6,"ओस बेलै पतरस ने आखया, “चांदी ते सुन्ना तां मेरे कोल नेई, लेकन जे मेरे कोल ऐ ओ तुगी दिना ऐं; यीशु मसीह नासरी दे नां कन्नें ओठ चल फेर।” "
ACT,3,7,ते पतरस ने ओदा सज्जा अथ्थ पकड़ीयै उसी ठुआलया; ते फोरन ओदे पैरें ते गोडें च जोर आई गिया। 
ACT,3,8,"ओ उड़कीयै खडोई गिया, ते चलना-फिरना लगया; ते चलदा, ते उड़दा, ते परमेसर दी सतुति करदै ओई उन्दे कन्नें मंदर दे च गिया। "
ACT,3,9,"ओस बेलै सारें लोकें उसी चलदे-फिरदे ते परमेसर दी स्तुति करदे दिखियै, "
ACT,3,10,"उसी उनें पंछानी लेता के ए उवै लंगड़ा ऐ, जेडा मंदर दे “छैल” फाटक उपर बैठीयै पेख्ख मंगा करदा हा; ते ओ कटना जेडी थमां ओदे कन्नें ओई दी ही; ओ मते रांन ते सोचे च पेई गै। "
ACT,3,11,"जेलै ओ पतरस ते यूहन्ना गी पकड़े दा हा, ते सारे लोग बडे रांन ओईयै ओस चबारे च जेड़ा सुलेमान दा अखया जंदा हा, उंदे कोल दौड़ी आए। "
ACT,3,12,"ए दिखियै पतरस ने लोकें गी आखया, “ए इस्राएलियें, तोस एस मनुक्ख ऊपर कि रांनगी करदे ओ, ते साडी आली बखी कि ईयां दिखा करदे ओ? के समझो असेंगै अपनी शक्ति जां पक्ति कन्नें इसी चलने-फिरने दै काबल बनाई दीता। "
ACT,3,13,"अब्रहाम, इसहाक, ते याकूब दे परमेसर साड़े बुजुर्गें दे परमेसर ने अपने सेवक यीशु दी मैमा कित्ती, जिसी तुसें पड़काई दित्ता, ते जेसलै पिलातुस ने उसी छूड़ी देने दा वचार कित्ता, तां तुसें ओदे सामने यीशु दा एन्कार कित्ता। "
ACT,3,14,"तुसें ओस पवित्र ते तरमी दा एन्कार कित्ता, ते अर्ज कित्ती के एक अत्यारे गी थूआड़े आसतै छूड़ी दीता जा; "
ACT,3,15,"ते तुसें ओस जंदडी गी बनाने आले गी मारी दीता, जिसी परमेसर ने मरें बिचा ज़िंदा कित्ता; ते एस गल्ल दे अस गवाह न। "
ACT,3,16,"ते मसीह यीशु दे नां च विश्वास थमां एस मनुक्ख गी जीसी तोस दिखदे ओ, ते जानदे बी ओ, ताकत दित्ती ऐ। ए मनुक्ख यीशु दे नां च ते मसीह यीशु च पक्का ओस बिश्बास दै कन्नें बेलकुल पला चंगा ओया ऐ, जियां तोस अप्पुं दिखी सकदे ओ। "
ACT,3,17,"“ते ऊन ए प्राओ, आंऊँ ए जानना ऐं के ए कम तुसें अन जानें च कित्ता, ते उयां गै थूआड़े प्रधाने बी कित्ता। "
ACT,3,18,"लेकन जीनें गल्लें गी परमेसर ने सारें पविखवक्तें दे मुआं बिचा पैलें गै सनाई दीता हा, के ओसदा मसीह दोख चेलग, उनें एस रीती कन्नें पूरा कित्ता। "
ACT,3,19,"एसलेई, मने गी फेरो ते परमेसर कोल मुड़ी आओ के थूआड़े पाप मटाए जांन, जेस कन्नें प्रभु थमां शांति दे देन अौन "
ACT,3,20,ते ओ ओस यीशु गी पेजै जेड़ा थुआड़े लेई पैलें दा गै मसीह चुनयां गेदा ऐ। 
ACT,3,21,जरूरी ऐ के ओ सोर्ग च ओस बेलै तकर रवै जेलै तकर के ओ सारियें गल्लें दा सधार नेई करी लै जेसदी चर्चा पैले जमानें थमां परमेसर ने अपने पवित्र पविखवक्तें दे मुआं बिचा कित्ती ऐ। 
ACT,3,22,"जियां के मुसा ने आखया, प्रभु परमेसर थूआड़े प्राऐं चा थूआड़े आसतै मेरे आला लेखा एक पविखवक्ता चुनग, जे केछ ओ तुसेंगी आखग, ओसदी सुनयो। "
ACT,3,23,"लेकन अर एक मनुक्ख जेड़ा ओस पविखवक्तें दी नेई सनें, लोकें चा नाश कित्ता जाग। "
ACT,3,24,ते शमूएल थमां लेइयै ओदे बाद आलें तकर जिनें पविखवक्तें गल्ल आखी उनें सारें इनें दिनें दा सनाया दीता ऐ। 
ACT,3,25,"तोस सारे पविखवक्तें दी औलाद ते ओस बादा दे पागी ओ, जेडी परमेसर ने थआड़े बुजुर्गें कन्नें बन्नी, जेसलै ओनें अब्रहाम कन्नें अखया, तेरे खांनदानें थमां तरती दे सारे कराने आशीष पागन। "
ACT,3,26,"परमेसर ने अपने सेबक यीशु गी मरें दे बिचा ठुआलीयै पैलें थुआडे कोल पेजया, के थूआड़े बिचा अर एक गी ओसदी बराइयां थमां फेरीऐ आशीष दै।” "
ACT,4,1,"जेसलै पतरस ते यूहन्ना लोकें कन्नें ए आखा करदे हे, तां याजकें ते मंदर दे प्रधान ते सदूकी उंदे ऊपर चढ़ी आए। "
ACT,4,2,ओ बड़े गुस्सै च ओए के पतरस ते यूहन्ना लोकें गी यीशु दै बारै च सखांदे हे ते ओसदे मरीयै जींदा ओनें दा परचार करदे हे 
ACT,4,3,उनें उनेंगी पकड़ीयै दुए देन तकर अवालात बेच रखया किके शाम ओई गेदी ही। 
ACT,4,4,"लेकन बचन गी सुनने आलें बिचा मतें सारें यीशु ऊपर बश्वास कित्ता, ते उंदी गेनती पंज्ज जार मरदें दै लगपग ओई गई। "
ACT,4,5,दुए देन ऐसा ओया के उंदे मोधकर ते प्राचीन ते शास्त्री 
ACT,4,6,"ते माहायाजक हन्ना ते कैफा ते यूहन्ना ते सिकन्दर ते जिनें बी महायाजक दे कराने दे हे, सारे यरूशलेम च किट्ठे ओए। "
ACT,4,7,"ते पतरस ते यूहन्ना गी बेच खड़ेरियै पूछन लगे, तुसें ए कम केस शक्ति कन्नें ते केस नां कन्नें कित्ता ऐ। "
ACT,4,8,ओसलै पतरस ने पवित्र आत्मा कन्नें परपुर ओइयै उन्दे कन्नें अखया 
ACT,4,9,"ए लोकें दे प्रधानो ते प्राचीन, एस अंग हिनें मनुक्ख दे कन्नें जेडी पलाई कित्ती गई ऐ, जेकर अज साडे थमां एदे बारै च पोछ-पड़ताल कीती जंदी ऐ, के ओ कियां चंगा ओया। "
ACT,4,10,"तां तोस सब ते सारे इस्राएली लोग जानी लियो के यीशु मसीह नासरी दे नां कन्नें जिसी तुसें सुल्ली ऊपर चढ़ाया, ते परमेसर ने मरें दे बिचा जिंदा कीता, ए मनुक्ख थूआड़े सामनें पला-चंगा खडोते दा ऐ। "
ACT,4,11,ऐ उवै पत्थर ए जिसी तुसें राजमिस्त्रियें नकमां समझया ते ओ कोने दे सिरे दा पत्थर ओई गिया। 
ACT,4,12,"ते यीशु दै बगैर कुसे दुए नां कन्नें मुक्ति नेई; किके सोर्ग दे थलै मनुक्खें च ओर कोई दुआ नां नेई दीता गिया, जेस थमां अस मुक्ति पाई सकचै। "
ACT,4,13,"जेसलै उनें पतरस ते यूहन्ना दी इम्त दिखी, ते ए जानया के ए अनपढ़ ते साधे मनुक्ख न, ते रांनगी कित्ती; पी उनेंगी पनछानया के ए यीशु दे कन्नें रौंदे हे। "
ACT,4,14,"लेकन ओस मनुक्ख गी जेड़ा चंगा ओया हा, पतरस ते युहन्ना दे कन्नें खड़ोते दे दिखियै, ओ बरोध च केछ नेई आखी सके। "
ACT,4,15,"लेकन उनेंगी बड्डी सभै दै बार जाने दा उक्म देइयै, ओ अप्पुं बिचें बचार करन लगे, "
ACT,4,16,"“अस इनें मनुक्खें कन्नें के करचै? किके ए यरूशलेम दे सारे रौनें आलें ऊपर परकट ऐ, के इंदे थमां एक बड्डा चमत्कार दसेया गिया ऐ; ते अस ओसदा एन्कार नेई करी सकदे। "
ACT,4,17,"लेकन एस आसतै के ए गल्ल लोकें च ओर मती नेई फैली जा, अस उनेंगी तमकाचै, के ओ एस नां कन्नें पी कुसे मनुक्ख कन्नें गल्लां नेई करन।” "
ACT,4,18,"ओस बेलै पतरस ते यूहन्ना गी बलाया ते ठाकीयै ए आखया, “यीशु दे नां कन्नें केछ बी नेई बोलयो ते नेई सखायो।” "
ACT,4,19,"लेकन पतरस ते यूहन्ना नें उनेंगी जबाब दीता, “तोस गै न्याय करो, के के ए परमेसर दे कोल पला ऐ, के अस परमेसर दी गल्ल थमां बद थुआडी गल्ल मनचे। "
ACT,4,20,"किके ए तां साडे थमां ओई नेई सकदा के जे असें दिखया ते सुनया ऐ, ओ नेई आखचे।” "
ACT,4,21,"ओस बेलै उनें उनेंगी ओर तमकाईयै छूड़ी दीता, किके लोकें दे कारन उनेंगी सज़ा देने दा कोई बानां नेई थूआ, एसकरी के जेडी कटना ओई ही ओसदे कारन सब लोग परमेसर दी बड़ाई करदे हे। "
ACT,4,22,"किके ओ मनुक्ख, जेसदे ऊपर ए चंगा करने दा चमत्कार दसया गिया हा, चाली साल थमां बद उम्र दा हा। "
ACT,4,23,"पतरस ते यूहन्ना छूड़कियै अपने साथियें दे कोल आए, ते जे केछ प्रधान याजकें ते प्राचीन उनेंगी गलाया हा, उनेंगी सनाई दीता। "
ACT,4,24,"ए सुनियै, उनें एक मन ओइयै उच्ची बाज कन्नें परमेसर कन्नें आखया, “ए प्रभु, तू उवै ऐं जेस ने सोर्ग ते तरती ते समुंद्र ते जे केछ ओस बेच ऐ बनाया।” "
ACT,4,25,"तो पवित्र आत्मा थमां अपने सेवक साडे पिता दाऊद दे मुं थमां अखया, “दुई जातीयें हुल्लड़ कि मचाया? ते देश देश दे लोकें कि बे अर्थ गल्लां सोचीयां? "
ACT,4,26,"प्रभु ते ओदे मसीह दे बरोध च तरती दे राजा खड़ोते, ते मुखए एक मुठ्ठ ओई गै।” "
ACT,4,27,"“किके सचमुच तेरे सेवक यीशु दे बरोध च, जेसदा तो अभिषेक कित्ता, हेरोदेस ते पुन्तियुस पिलातुस बी दुई जातीयें ते इस्राएलियें दे कन्नें किट्ठे ओए, "
ACT,4,28,के जे केछ पैलें थमां तेरी शक्ति ते मकसद थमां पक्का हा उवै करै। 
ACT,4,29,"ऊन ए प्रभु, उंदी तमकीयें गी देख; ते अपने दासें गी ए बरदान दे के तेरा बचन बड़ी दलेरी कन्नें सुनाँन। "
ACT,4,30,ते चंगा करने आसतै तू अपना अथ्थ बदा के चेन्न ते चमत्कार तेरे पवित्र सेवक यीशु दे नां कन्नें किते जांन।” 
ACT,4,31,"जेसलै ओ प्रार्थना करी चुके, तां ओ जगा जित्त्थें ओ किट्ठे हे हिली गेई, ते ओ सब पवित्र आत्मा कन्नें परपुर ओई गै, ते परमेसर दा बचन दलेरी कन्नें सुनांदे रे। "
ACT,4,32,"बश्वास करने आलें दी मंडली एक चेत्त ते एक मने दी ही, इत्थें तकर के कोई बी अपनी सम्पति अपनी नेई समझदा हा, लेकन सब केछ सांझे च हा। "
ACT,4,33,ते प्रेरित बड़ी शक्ति कन्नें प्रभु यीशु दे जींदा ओनें दी गुआई दिंदे रे ते उंदे सारें ऊपर मती क्रपा ही। 
ACT,4,34,"उंदे च कोई बी गरीब नेई हा; किके जिंदे कोल जमीन जां कर हे, ओ उनेंगी बेची-बेचीयै, बिकी दी चीजें दा मोल्ल आनदे, "
ACT,4,35,"ते उसी प्रेरितें गी दिंदे हे; ते जेसदी बी लोड ओंदी ही, ओस दे मताबक अर एक गी बंडदे हे। "
ACT,4,36,युसूफ नां साइप्रस दा एक लेवी हा जेस दा नां प्रेरितें बरनबास (मतलब शांति दा जाकत) रखया हा। 
ACT,4,37,"ओसदी केछ जमीन ही, जीसी ओसने बेचया, ते मोल्ल दे पैसे आनीयै प्रेरितें गी देई दिंदे हे। "
ACT,5,1,"हनन्याह नां दा एक मानु, ते ओसदी करेआली सफिरा ने अपनी केछ जमीन बेची "
ACT,5,2,"ते ओदे पैसें चा केछ रखी दीता; ते ए गल्ल ओसदी करेआली बी जानदी ही, ते ओसदा एक ऐसा अनीयै प्रेरितें गी देई दित्ता। "
ACT,5,3,"लेकन पतरस ने अखया, “ए हनन्याह! शतान ने तेरे मन च ए गल्ल कि पाई ऐ के तू पवित्र आत्मा कन्नें चुठ बोलें, ते जमीन दे केछ पैसे रखी लें? "
ACT,5,4,"जेलै तकर ओ तेरे कोल रेई, के तेरी नेई ही? ते जेलै बिकी गेई तां के ओदी कीमत तेरे वस च नेई ही? तो ए गल्ल अपने मन च कि बचारी? तो मनुक्ख कन्नें नेई लेकन परमेसर कन्नें चुठ गलाया ऐ।” "
ACT,5,5,"ए गल्लां सुनदे गै हनन्याह जमीन ऊपर टेई गिया ते प्राण शुड़ी दिता, ते सारें सुनने आलें ऊपर बड़ा डर शाई गिया। "
ACT,5,6,पी जवानें आईयै ओसदा कीड़ा बनाया ते बार लेइयै संसकार करी दीता। 
ACT,5,7,"लगपग त्रै केंटे बाद ओसदी करेआली, जे केछ ओया हा नेई जानियें, अन्दर आई। "
ACT,5,8,"ओस बेलै पतरस ने उसी आखया, “मीकी सना के तुसें ओ जमीन इनें गै पैसें कन्नें बेची ही?” ओनें अखया, “आँ, इनें च गै।” "
ACT,5,9,"पतरस ने उसी अखया, “ए के गल्ल ऐ के तुसें दौनीं प्रभु दे आत्मा दी परिख्या आसतै एक कित्ता? देख, तेरे करेआले दा संसकार करने आले दरवाजे ऊपर गै खड़ोते न, ते तुगी बी बार लेई जागन।” "
ACT,5,10,"ओस बेलै ओ फोरन ओदे पैरें च पेई गई, ते प्राण छूड़ी दिते; ते जवानें कोल आईयै उसी मरीदियें गी दिखया, ते बार लेईयै उसी ओदे करेआले कन्नें संसकार करी दीता। "
ACT,5,11,"सारी कलीसिया ऊपर ते इनें गल्लें गी सब सुनने आलें यरूशलेम दे बिश्बासियें ऊपर, मता डर शाई गिया। "
ACT,5,12,"प्रेरितें दे अथ्थें थमां मते सारे चेन्न ते चमत्कार लोकें बेच दसे जंदे हे, मसीह दे विश्वासी सारे एक चेत्त ओईयै सुलैमान दै चबारे च किठे ओदे हे। "
ACT,5,13,"लेकन बाकियें बिचा कुसे गी बी इम्त नेई ओंदी ही के, उन्दे कन्नें मिलचै; पी बी लोग उंदी बड़ाई करदे हे। "
ACT,5,14,ते बश्वास करने आले मते सारे मरद ते जनानियां प्रभु दी कलीसिया च बड़ी गिनती च मिलदे रे। 
ACT,5,15,"इत्थें तकर के लोग बीमारें गी सिड़कें ऊपर अनी-अनीयै, खट्टे ते खटोलें ऊपर लटाई दिंदे हे, के जेलै पतरस अवै, ते ओस दे परधांमा गै कुसे ऊपर पेई जा। "
ACT,5,16,"ते यरूशलेम दे आसे पासे दे शैरें थमां बी मते लोग बमारें ते अशोद्ध आत्मा दे सताएं दें गी अनी-अनीयै, किट्ठे ओदे हे, ते सारे चंगे करी दिते जंदे हे। "
ACT,5,17,"ओस बेलै महायाजक ते ओदे सारे साथी जेडे सदूकियें दे पंथ दे हे, गुस्सै कन्नें परोई गै "
ACT,5,18,ते प्रेरितें गी पकड़ीयै जेलै च बंद करी दीता। 
ACT,5,19,"लेकन रात गी प्रभु दे एक सोर्गदूत जेले दे दरबाजे खोलियै उनेंगी बार अनीयै अखया, "
ACT,5,20,"“जाओ, मंदर च खड़ोइयै, एस मेशा दी जींदडी दीयां सब गल्लां लोकें गी सनाओ।” "
ACT,5,21,"ओ ए गल्लां सुनीयै सबेरे ओदे गै मंदर च जाइयै शिखया देन लगे। लेकन महायाजक ते ओदे साथियें आईयै बड्डी सभै गी ते इस्राएलियें दे सब बुजुर्गें गी कीठा कित्ता, ते जेले च आखी पेजया के उनेंगी लेई औन। "
ACT,5,22,"लेकन जेल दे अधिकारियें उत्थें पुजियै उनेंगी जेल च नेई दिखया, ते मुड़ियै सनिया दीता, "
ACT,5,23,"“असें जेल गी बडे चक्न्नें ओईयै बंद किते दा हा, ते पैरेदारें गी बार दरबाजें ऊपर खड़ोते दे दिखया; लेकन जेसलै खोलया, तां कोल अन्दर कोई नेई मिलया।” "
ACT,5,24,"जेसलै मंदर दे प्रधान ते प्रधान याजकें ए गल्लां सुनींयां, तां उंदे बारै च बड़ी चेंता च पेई गै के उंदा के ओया "
ACT,5,25,"इनें च कुसै आईयै उनेंगी सनाया, “दिखो, जिनेंगी तुसें जेले च रखा दा हा, ओ मनुक्ख मंदर च खड़ोइयै लोकें गी शिखया दे करदे न।” "
ACT,5,26,"ओस बेलै प्रधान, अधिकारियें कन्नें जाइयै, उनेंगी लेई आया, लेकन जबरदस्ती नेई, किके ओ लोकें थमां डरदे हे, के साडे ऊपर कोई पत्थर नेई मारै। "
ACT,5,27,"उनें उनेंगी पी अनीयै महासभा दे सामने खड़ा करी दीता ते ओस बेलै महायाजक ने उनेंगी पुछ्या, "
ACT,5,28,"“के असें तुसेंगी ठाकीयै उक्म नेई दिता हा, के तोस एस नां कन्नें शिखया नेई दियो? तां बी दिखो, तुसें सारे यरूशलेम गी अपनी शिखया कन्नें परी दित्ता दा ऐ ते ओस मनुक्ख दी अत्या साडी मुंडी ऊपर आनना चांदे ओ।” "
ACT,5,29,"ओसलै पतरस ते, दूऐं प्रेरितैं जबाब दीता, “मनुक्खें दे उक्म थमां बद परमेसर दे उक्म दा पालन करना गै साड़ा फर्ज ऐ। "
ACT,5,30,"साडे बजुरगें दे परमेसर ने यीशु गी जिंदा कित्ता, जिसी तुसें सुल्ली ऊपर लटकाईयै मारी दीता हा। "
ACT,5,31,"उसी गै परमेसर ने प्रभु ते मुक्ति देने आला रखया, अपने सज्जे अथ्थ कन्नें उच्चा कीता, के ओ इस्राएलियें गी मन फेरने दी ते पापें दी माफ़ी दियैं। "
ACT,5,32,"ते अस इनें गल्लें दे गवाह न, ते उय्यां गै पवित्र आत्मा बी, जिसी परमेसर ने उनेंगी दीता दा ऐ, जेडे ओसदे उक्म गी मनदे न।” "
ACT,5,33,"ए सुनियै सभा दे लोक बली उठे, ते उनेंगी मारना चाया। "
ACT,5,34,"लेकन गमलीएल नां दा एक फरीसी जेड़ा यहूदीयें दे कनून गी जाननें आला ते सब लोकें च आदर मान आला हा, बड्डी सभै च खड़ोइयै प्रेरितें गी थूड़े चेर आसतै बार कढ़ी देने दा उक्म दित्ता। "
ACT,5,35,"ओस बेलै ओनें सभा दे लोकें गी आखया, “ए इस्राएलियें, तोस जे केछ इनें मनुक्खें कन्नें करना चांदे ओ, सोची समझीयै करयो। "
ACT,5,36,"किके इनें दिनें थमां पैलें थियूदास ए आखदे ओई जागया, के आंऊँ बी केछ ऐं; ते कोई चार सो मनुक्ख ओदे कन्नें ओई गै, लेकन ओ मारा गिया; ते जिनें लोग उसी मनदे हे, सारे तितर-बितर ओए ओ ते मिटी गै। "
ACT,5,37,"एस दे बाद नां लिखाई दे दिनें च यहूदा गलीली जागया, ते केछ लोग अपनी बखी करी लेते; ओ बी मरोई गिया, ते जिनें लोग उसी मनदे हे, सारे तितर-बितर ओई गै। "
ACT,5,38,"एस आसतै आंऊँ थूआड़े कन्नें आखन ऐं, इनें मनुक्खें कोला दूर गै रवो ते उन्दे कन्नें केछ लेंन देंन नेई रखो; किके जेकर ए योजना जां कम मनुक्खें थमां ओग तां ओ मिटी जागन; "
ACT,5,39,"लेकन जेकर परमेसर थमां ऐ, तां तोस उनेंगी कदें बी नेई मिटाई सकगे। कुते ऐसा नेई उवै के तोस परमेसर कन्नें बी लड़ने आले बनो।” "
ACT,5,40,"ओस बेलै उनें ओसदी गल्ल मनी लेई; ते प्रेरितें गी बलाइयै मार चड़ाई; ते ए उक्म देइयै छूड़ी दीता, के यीशु दे नां कन्नें पी कोई गल्ल नेई करयो। "
ACT,5,41,"ओ एस गल्ल कन्नें खोश ओइयै बड्डी सभा दे सामने थमां चली गै, के अस यीशु दे नां कन्नें बे आदरे ओनें दे जोग तां बनें। "
ACT,5,42,"एस दे बाद प्रेरित रोज मंदर च ते कर-कर च लगातार शिखया दिंदे, ते शोभ समाचार प्रचार करदे हे के यीशु गै मसीह गै। "
ACT,6,1,"उनें दिनें च जेलै चेलें दी गिनती बड़ी बदना लगी, ओस बेलै यूनानी पाषा बोलने आले विश्वासी इब्रानी पाषा बोलने आलें ऊपर कोड़कड़ाना लगे, के अर रोज दी सेवकाई च साडी विधबें दा खयाल नेई कित्ता जंदा। "
ACT,6,2,"ओस बेलै उनें बारें चेलें दी मंडली गी अपने कोल सदियै आखया, “ए ठीक नेई के अस परमेसर दा बचन छूड़ीयै खलाने पलाने दी सेवा च रौचै। "
ACT,6,3,"एसकरी, ए प्राओ, अपने बिचा सत पले मनुक्खें गी जेडे पवित्र आत्मा ते बुधि कन्नें परपुर ओंन, चुनी लियो, के अस उनेंगी एस कम ऊपर लाचे। "
ACT,6,4,लेकन अस तां प्रार्थना च ते बचन दी शिखया देने च लगे रौगे।” 
ACT,6,5,"ए गल्ल सारी मंडली गी खरी लगी, ते उनें स्तिफनुस नां दे मनुक्ख गी जेड़ा बश्वास ते पवित्र आत्मा कन्नें परपुर हा, ते फिलिप्पुस ते प्रुखुरुस, ते नीकानोर, ते तीमोन, ते परमिनास, ते अन्ताकिया वासी नीकुलाउस गी जेड़ा यहूदी मत च आई गेदा हा, चुनी लेता। "
ACT,6,6,"ते इनेंगी प्रेरितें सामने लेई आए, ते उनें प्रार्थना करियै उन्दे ऊपर अथ्थ रखीयै उनेंगी सेवा दित्ती। "
ACT,6,7,परमेसर दा बचन फैलदा गिया ते यरूशलेम च चेलें दी गिनती मती बददी गेई; ते यहूदी याजकें दा एक बड़ा समाज एस मत दै बेच आई गिया। 
ACT,6,8,स्तिफनुस क्रपा ते शक्ति कन्नें परपुर ओइयै लोकें च बड्डे-बड्डे चमत्कार दे कम ते चेन्न दसया करदा हा। 
ACT,6,9,"ओस बेलै ओस प्रार्थनाकार चा जेडे गलामी-मुक्त अखे जंदे हे, ते कुरेनी ते सिकन्दरिया ते किलकिया ते एशिया दे लोकें बिचा एक उठीयै स्तिफनुस कन्नें बैस करन लगे। "
ACT,6,10,"लेकन ओस ज्ञान ते ओस आत्मा दा जेस कन्नें ओ गल्लां करदा हा, ओ मकाबला नेई करी सके। "
ACT,6,11,"एस ऊपर उनें केई लोकें गी बकाया जेड़े आखन लगे, “असें इनेंगी मूसा ते परमेसर दे बरोध च निंदया दियां गल्लां करदे सुना ऐ।” "
ACT,6,12,ते लोकें गी स्तेफनोस दे खलाफ प्राचीनें ते शास्त्रियें गी पड़काइयै बड्डी सभै च लेई आए। 
ACT,6,13,"ते चुठे गवाह पेश किते, जिनें स्तेफनोस दे खलाफ आखया, “ए मनुक्ख एस पवित्र जगा ते मूसा दे कनून दे बिरोध च गलाना नेई छूड़दा। "
ACT,6,14,"किके असें उसी ए आखदे सुनया ऐ, के ईयै यीशु नासरी एस जगै गी टाई देग, ते उनें रितियें गी बदली देग जेडीयां मुसा ने असेंगी सोंपियां न।” "
ACT,6,15,"ओस बेलै सारें लोक जेडे सभा च बैठे दे हे, ओदे आली बखी ओदा मुं सोर्गदूत आला लेखा दिखया। "
ACT,7,1,"ओस बेलै महायाजकें आखया, “के ए दोष सच न?” "
ACT,7,2,"स्तिफनुस ने आखया, “ए प्राओ, ते पिताओ सुनो, साड़ा पिता अब्रहाम हारान च बसने थमां पैलें जेस लै मेसोपोटामिया च हा; तां मैमा योकत परमेसर ने उसी दर्शन दीता, "
ACT,7,3,"ते उसी आखया, तू अपने देश ते अपने खानदान थमां निकलियै ओस देश च जा, जेड़ा आंऊँ तुगी दसगा। "
ACT,7,4,ओस बेलै ओ कसदियें दे देश चा निकलियै हारान च जाई बसया जीसी मेसोपोटामिया बी अखया जंदा हा; ते ओदे पिता दी मौत थमां बाद परमेसर ने उसी उत्त्थुआं दा एस देश च अनीयै बसाया जेदे च ऊन तोस बसदे ओ।” 
ACT,7,5,"ते परमेसर ने उसी केछ बरासत नेई दिति, बरना पैर रखने पर दी बी ओस च जगा नेई दिती, आलां के ओस बेलै ओदा कोई पुत्र बी नेई हा। पी बी बादा कित्ता, के आंऊँ ए देश, तेरे ते तेरे थमां बाद तेरे वंश दे अथ्थ करी देगा। "
ACT,7,6,"ते परमेसर ने ए अखया, तेरी खानदान दे लोग पराये देश च परदेसी ओगन, ते ओ उनेंगी दास बनागन, ते चार सो साल तकर दोख देगन। "
ACT,7,7,"पी परमेसर ने आखया, जेस जाती दे ओ दास ओगन, ओस जाती गी आंऊँ सज़ा देगा; ते एस दे बाद ओ ओस देश चा निकलियै इसै जगा मेरी सेवा करगन। "
ACT,7,8,"ते परमेसर ने अब्रहाम कन्नें खलड़ी दे खतने बादा कित्ता के तेरे कर दा अर एक मर्द ए खतना करै; ते इसै चाली च इसहाक ओस थमां पैदा ओया; ते अठमें देन ओसदा खतना कित्ता गिया, ते इसहाक थमां याकूब ते याकूब थमां बारां कोलपति पैदा ओए। "
ACT,7,9,"“ते कोलपतियें युसूफ कन्नें जलन करनें दै कारन उसी मिस्त्र देश च जाने आलें दै बेचीं ओडया; लेकन परमेसर ओदे कन्नें हा, "
ACT,7,10,"ते परमेसर ने युसूफ गी ओदे सारे कलेशें कोला छुड़ाईयै मिस्त्र दे राजा फिरौन दै क्रपा ते अक्ल दीती, ओदे कारन उसी मिस्र देश च ते फिरोन राजा ने अपने सारे कर ऊपर राज पाल रखी लेत्ता। "
ACT,7,11,"ओस बेलै मिस्र ते कनान दै सारै देश च काल पीया; जेस कन्नें बड़ा कलेश ओया, ते साडे बजुर्गें गी पोजन नेई मिलदा हा। "
ACT,7,12,"लेकन याकूब ने ए सुनीयै के मिस्त्र देश च नाज ऐ, साडे बजुर्गें (अपने पुत्रें गी) पैली बार मिस्र च पेजया के उत्थें जाइयै नाज लेई औन। "
ACT,7,13,"ते दुई बार युसूफ ने अपने आप गी प्राऐं ऊपर परकट कित्ता, ते युसूफ दी जाती दा फिरौन गी पता लगी ग़या। "
ACT,7,14,"ओस बेलै युसूफ ने अपने पिता याकूब ते अपने सारे खानदान गी, जेडे पचतर मनुक्ख हे, बलाई पेजया के मिस्र च आई जाओ। "
ACT,7,15,ओस बेलै याकूब मिस्त्र च गिया; ते उत्थें ओ ते साडे बजुर्ग मरी गै। 
ACT,7,16,"अपने-अपने बेलै च उंदीयां लाशां शकेम च पजाईयै ओस कब्र च रखियां, जिसी अब्रहाम ने चांदी देइयै शकेम च हमोर दी खानदान थमां खरीदी लेता हा। "
ACT,7,17,"“लेकन जेलै ओस बादा दा पुरा ओनें दा बेला कोल आया, जेडा परमेसर ने अब्रहाम कन्नें किते दा हा, ते मिस्त्र च ओ लोग गिनती बेच बदी गै; ते मते ओई गै। "
ACT,7,18,ओस बेलै मिस्त्र च दुआ राजा हा जेड़ा युसूफ गी नेई जानदा हा। 
ACT,7,19,"ओसने साडी जाती कन्नें चलाकी करियै साडे बजुर्गें कन्नें इत्थें तकर पैडा सलूक कित्ता, के उनें अपने जम्दे-जम्दे बच्चें गी सुटना पिया के ओ जिंदे नेई रौन। "
ACT,7,20,ओस बेलै मूसा जम्या; ओ परमेसर दी नजर च बड़ा गै सोना हा; ओ त्रै मिने तकर अपने पिता दे कर पलया। 
ACT,7,21,"लेकन जेलै उसी सुट्टी दित्ता गिया तां फीरौन दी कुड़ी ने उसी चुकी लेत्ता, तां अपने पुत्र आला लेखा उसी पालया। "
ACT,7,22,"ते मुसा गी मिस्रीयें दी सारी विध्या पढ़ाई गेई, ते ओ ग्ल्लें च ते कम्में च समर्थमान हा। "
ACT,7,23,"“जेलै मूसा चालीयें सालें दा ओया, तां ओदे मन च आया के आंऊँ अपने इस्राएली प्राऐं कन्नें मुलाकात करां। "
ACT,7,24,"ते ओनें एक अपने इस्राएली मानुऐं ऊपर बे न्यायी ओदे दिखियै, उसी बचाया, ते मिस्त्री गी मारियै सताए जानें आले दा बदला लेत्ता। "
ACT,7,25,"ओनें सोचया, के ओदे प्रा ए इस्राएली लोक समझगन के परमेसर ओदे अथ्थें कन्नें उनेंगी गुलामी चा उन्दा छटकारा करग, लेकन उनें ए गल्ल नेई समझी। "
ACT,7,26,"दुए देन जेलै इस्राएली अप्पुं बिचे लड़ा करदे हे, तां ओ उत्थें आई निकलया; ते ए आखीयै उनेंगी मेल मलाप करने गी समझाया, के ए मरदो, तोस तां प्रा-प्रा ओ, एक दुए ऊपर कि बे न्यायी करदे ओ?” "
ACT,7,27,"लेकन जेड़ा अपने गबांडी ऊपर बे न्यायी करा दा हा, ओस ने उसी ए आखीयै पिछें कित्ता, तुगी कोने साडे ऊपर न्याय करनें आला रख्या ऐ? "
ACT,7,28,के जेस चाली कल तो मिस्त्री गी मारी दीता मिगी बी मारना चांना ऐ? 
ACT,7,29,"ए गल्ल सुनीयै, मूसा नसया ते मिघान देश च परदेसी ओइयै रौन लगया: ते उत्थें ओदे दो पुत्र पैदा ओये। "
ACT,7,30,"“जेस लै पूरे चाली साल बीती गै, तां एक सोर्गदूत ने सिनै पाड़ दे सुनसान जगै ऊपर उसी जलदी चुअड़ी दी अग्गी बिचा दर्शन दीता। "
ACT,7,31,"मूसा ओस दर्शन गी दिखियै रांन ओया,के चुअड़ी जला दी तां ऐ पर पसम नेई ओंदी; तां प्रभु दी ए बाज सोनची, "
ACT,7,32,"आंऊँ तेरे बजुर्ग, अब्रहाम दा परमेसर, ते इसहाक दा परमेसर, ते याकूब दा परमेसर ऐं” ओस वेलै मूसा कम्बी गिया, इथें तकर के उसी बोलने दी ईम्त नेई रेई। "
ACT,7,33,"ओस बेलै प्रभु ने उसी आखया, अपने पैरें थमां जूती तुआरी लै, किके जेस जगा ऊपर तू खड़ोते दा ऐं, ओ पवित्र ऐ। "
ACT,7,34,"मै सचें गै अपने लोकें दी आलत जेडे मिस्त्र देश च न, दिखी लेत्ती ऐ; ते उन्दे सा सुकनें ते उन्दा रौन सूनी लेत्ता ऐ; एसकरी उनेंगी छुड़ाने आसतै सोर्ग चा उतरा ऐं। ऊन आंऊँ तुगी मिस्त्र देश च पेजगा। "
ACT,7,35,"“जेस मूसा गी उनें एे आखीयै नकारया हा, तुगी कोस ने साडे ऊपर राज पाल ते न्याय करने आला रखया ए? उसी गै परमेसर ने राज पाल ते छड़ाने आला रखीयै, ओस सोर्गदूत थमां जेस उसी चुअड़ी बिचा दर्शन दीता हा, पेजया। "
ACT,7,36,इयै मनुक्ख मिस्त्र देश ते लाल समुंद्र ते जंगल बेच चाली साल तकर अद्भोद कम ते चेन्न दसी-दसियै उनेंगी बार कढी लेई आया। 
ACT,7,37,"ए उवै मूसा ऐ, जेसनें इस्राएलियें कन्नें अखया, परमेसर थुआडे प्राऐं बिचा थूआड़े आसतै एक मेरे आला लेखा एक पविखवक्ते गी खड़ेरग। "
ACT,7,38,"ए उवै मूसा ऐ, जेस ने जंगल च इस्राएली समाज दे बेच ओस सोर्गदूत कन्नें सीनै पाड़ ऊपर ओस कन्नें गल्लां कित्तियां, ते साडे बजुरगें दै कन्नें हा, उसी गै परमेसर दे जींदे बचन मिले, के ओ बचन साडे तकर पुजाए। "
ACT,7,39,"लेकन साडे बजुरगें ओसदी मनना नेई चाई; बरना उसी तोच्छ समझीयै अपने मन मिस्त्र देश आली बखी फेरे, "
ACT,7,40,"ते हारून गी आखया, साडे लेई ऐसा देवता बना, जेड़ा साडे अगें-अगें चलै; किके ए मूसा जेड़ा असेंगी मिस्त्र देश बिचा लेई आया, अस नेई जानदे के उसी के ओया? "
ACT,7,41,"उनें दिनें च उनें एक दांदे दी मूर्ति बनाईयै, ओस मूरत दै अगें बली चड़ाई; ते अपने अथ्थ दे कम ऊपर खुशी मनान लगे। "
ACT,7,42,"“एस लेई परमेसर ने मूंह मोड़ियै उनेंगी छूड़ी दीता, के अम्बर दियाँ चीजां चन्न,तारे, सूरज गी पुजन, जियां पविखवक्तें दी कताब च लिखे दा ऐ, ए इस्राएल दे लोकों, के तोस जंगल च चाली साल तकर पशु बली ते अन्न बली मिगी गै चडांदे रे? "
ACT,7,43,"“ते तोस ओ तम्बू लेई फिरदे ओ जेदे च मोलेक दी मूर्तियाँ ते रिफान देवता दे तारें गी लेई फिरदे हे, मतलब उनें मुरते गी जीनेंगी तुसें मत्था टेकन आसतै बनाए दा हा। एस लेई आंऊँ तुसेंगी बेबीलोन देश दे परे लेई जाईयै बसागा। "
ACT,7,44,"“गवाई दा तम्बू जंगल च साडे बजुरगें दे बेच हा; जियां परमेसर ने पक्का किते दा हा, जेस ने मूसा कन्नें आखया, जेड़ा रुप तो दिखे दा ऐ, ओदे आला लेखा इसी बना। "
ACT,7,45,"उसै तम्बू गी साडे बजुर्गें पैले जमाने थमां लेइयै यहोशू दे कन्नें इत्त्थैं लेई आए; जेस बेलै के उनें दुई जातीयें ऊपर अख्त्यार रखया, जिनेंगी परमेसर ने साडे बजुर्गें सामने थमां कढ़ी दीता हा, ते ओ तम्बू राजा दाऊद दे बेलै तकर रिया। "
ACT,7,46,"दाऊद ऊपर परमेसर ने क्रपा कित्ती; एस आसतै ओसने अर्ज कित्ती, के आंऊँ याकूब दे परमेसर आसतै रौने दी जगा बना। "
ACT,7,47,लेकन ओसदे पुत्र सुलैमान ने ओदे आसतै मन्दर बनाया। 
ACT,7,48,"लेकन परमप्रधान परमेसर अथ्थ दे बनाए दे मन्दर च नेई रौंदा, जियां के यशायाह पविखवक्तें लिखे दा ऐ, "
ACT,7,49,"“प्रभु आखदा ऐ, सोर्ग मेरा सिहांसन ते तरती मेरी पैरें दे तलें दी पीढ़ी ऐ, मेरे आसतै तोस केस चाली दा कर बनागे? ते मेरे बसां आसतै केड़ी जगा ओग? "
ACT,7,50,के ए चीजां सब मेरे अथ्थें दीयां बनाई दियां एेंन? 
ACT,7,51,"“ए अहठ करने आलयो, ते मन कन्नें नेई मननें आलयो ते कन्नें थमां नेई सुनने आले लोको, तोस मेशा पवित्र आत्मा दा बरोध करदे ओ। जियां थूआड़े बजुर्ग करदे हे, उय्यां गै तोस बी करदे ओ। "
ACT,7,52,पविखवक्तें बिचा कुसी थूआड़े बजुर्गें नेई सताया? उनें ओस तरमी (यीशु मसही) दे औने दा पराने जमाने थमां ओदा सनिया देनें आलें गी मारी दीता; ते ऊन तोस बी उसी पड़कानें आले ते मारी देने आले ओए। 
ACT,7,53,"तुसेंगी सोर्गदूत थमां बनाए दे कनून तां थोए, लेकन ओसदा पालन नेई कित्ता।” "
ACT,7,54,ए गल्लां सुनीयै यहूदी अगबें जली गै ते स्तेफ़नुस ऊपर दंद पीना लगे। 
ACT,7,55,पर स्तेफ़ानॉस नें पवित्र आत्मा कन्नें परोइयै सोर्ग आली बखी दिखया ते परमेसर दी मैमा ते यीशु गी परमेसर दी सज्जी बखी खडोते दे दिखीयै। 
ACT,7,56,"यीशु ने आखया, “दिखो, आंऊँ सोर्ग गी खुले दा, ते मनुक्ख दे पुत्र गी परमेसर दी सज्जी बखी, ते खडोते दे दिखना ऐं।” "
ACT,7,57,"ओस बेलै उनें बड्डी बाज कन्नें करलाईयै कन बंद करी लेते, ते एक्का करीयै ओस ऊपर त्रुटी पे। "
ACT,7,58,"ते यरूशलेम शैर दे बार कडीयै ओस ऊपर पथराव करन लगे, ते गुवाऐं अपने कपड़े शाऊल नां दे जवान दै पैरें कोल तुयारियै रखी दित्ते। "
ACT,7,59,"ते ओ स्तिफनुस ऊपर पथराव करदे रे, ते ओ ए आखदे प्रार्थना करदा रेया, “ए प्रभु यीशु, मेरी आत्मा गी लेई लै।” "
ACT,7,60,"पी ओ घोढें पार चुकीयै उच्ची वाज कन्नें पकारया, “ए प्रभु, ए पाप उंदे ऊपर मत ला।” ते ए आखीयै ओ मरी गिया। "
ACT,8,1,शाऊल स्तेफ़ानॉस दी अत्या च पूरा सहमत हा। उसै देन यरूशलेम शैर दी कलीसिया दे ऊपर बड़ा सताव ओना लगया ते प्रेरितें गी छूड़ीयै सारे दे सारे यहूदीया ते सामरी लाकें च तितर-बितर ओईगे। 
ACT,8,2,ते केछ पक्तैं स्तिफनुस गी कब्र च रखया; ते ओस आसतै मता वलाप कित्ता। 
ACT,8,3,लेकन शाऊल कलीसिया गी नाश करदा दा हा; ते कर-कर जाईयै विश्वासी मरदें ते जनानियें गी कसीटी-कसीटी जेले च सुट्टे दा हा। 
ACT,8,4,"पर जेडे विश्वासी तितर-बितर ओए दे हे, ओ शोभ समाचार सुनांदे ओई कुमदे रे। "
ACT,8,5,ते फिलिप्पुस सामरिया दे शैर च जाइयै लोकें गी मसीह दा परचार करन लगया। 
ACT,8,6,"जेडीयां गल्लां फिलिप्पुस ने बोलियां उनेंगी लोकें सुनियै ते जेडे चेन्न ओ दसदा हा उनेंगी दिखी-दिखीयै, एक चेत ओइयै मन लाया। "
ACT,8,7,"जेलै फिलिप्पुस उक्म दिंदा हा मतें बिचा अशोद्ध आत्मा बड्डी बाज कन्नें करलांदी निकली गेईं, ते मते सारे लकवे दे रोगी ते लंगड़े बी चंगे किते गै। "
ACT,8,8,ते ओस शैर च मते सारे लोकें दे बेच खुशी दी लैर छाई गेई। 
ACT,8,9,"एस शैर च शमौन नां दा एक मनुक्ख हा, जेड़ा जादू टोना करियै सामरिया दे लोकें गी रांन करदा ते अपने आप गी एक बडा मरद आखदा हा। "
ACT,8,10,"ते सब नीके थमां लेईयै बड्डे तकर सारे ओसदा आदर करियै आखदे हे, “ए मनुक्ख परमेसर दी ओ शक्ति ऐ, जेदी बड्डी आखी जंदी ऐ।” "
ACT,8,11,"ओस ने मते दिनें थमां उनेंगी अपने जादू टोने दे कम्में कन्नें रांन करियै रखे दा हा, एसकरी उसी बडे मनदे हे। "
ACT,8,12,"लेकन उनें जेसलै फिलिप्पुस दे परचार दा बश्वास कित्ता जेड़ा परमेसर दे राज ते यीशु मसीह दे नां दा शोभ समाचार सुनांदा हा तां लोग, के मरद, के जनानियां, पवित्रशनांन लेन लगे। "
ACT,8,13,ओस बेलै शमौन ने अप्पुं बी बश्वास कित्ता ते पवित्रशनांन लेइयै फिलिप्पुस कन्नें रौना लगया ते चेन्न ते बड्डे-बड्डे चमत्कार दे कम ओदे दिखियै रांन ओंदा हा। 
ACT,8,14,"जेस लै प्रेरित जेडे यरूशलेम च हे, सुनया के सामरिया दे लोकें परमेसर दा वचन मनी लेता ऐ तां पतरस ते युहन्ना गी उंदे कोल पेजया। "
ACT,8,15,ते उनें उत्थें पुजियै उंदे आसतै प्रार्थना कित्ती के ओ पवित्र आत्मा पांन। 
ACT,8,16,किके पवित्र आत्मा अजें तकर उंदे चा कुसे दे ऊपर नेई उतरा हा; उनें सेर्फ प्रभु यीशु दे नां दा पवित्रशनांन लेता हा। 
ACT,8,17,ओस बेलै पतरस ते युहन्ना ने उंदे ऊपर अथ्थ रखे ते उनें पवित्र आत्मा पाया। 
ACT,8,18,"जेस लै शमौन दिखया के प्रेरितें दे अथ्थ रखने कन्नें पवित्र आत्मा दित्ता जंदा ऐ, तां ओ उंदे कोल पैसे अनीयै अखया, "
ACT,8,19,"“ए शक्ति मिगी बी दियो, के जेस कुसे दै ऊपर आंऊँ बी अथ्थ रखां, ओ पवित्र आत्मा पा।” "
ACT,8,20,"पतरस ने ओस कन्नें अखया, “तेरे रपे तेरे कन्नें नाश ओंन, किके तो परमेसर दा दान पैसे कन्नें खरीदने दा बचार कित्ता। "
ACT,8,21,"एस सेवा च नां तेरा ऐसा ऐ, नां पाग; किके तेरा मन परमेसर दे अगें सच्चा नेई। "
ACT,8,22,"एसकरी अपनी एस बराई थमां मने गी फेरीये प्रभु अगें प्रार्थना कर, ओई सकदा ऐ के तेरा मन दा बुरा बचार माफ़ कित्ता जाग। "
ACT,8,23,किके आंऊँ दिखना ऐ के तू पित्त आला लेखा कौडा ते अतर्म दी गलामी च पेदा ऐ।” 
ACT,8,24,"शमौन ने जबाब दीता, “तोस मेरे आसतै प्रभु अगें प्रार्थना करो के जेड़ियां गल्लां तुसें बोलियां, उंदे बिचा कोई बी सज़ा मेरे ऊपर नेई आई पवै।” "
ACT,8,25,"इसै आसतै पतरस ते यहून्ना गुवाई देइयै ते प्रभु यीशु दा बचन सनाईयै यरूशलेम गी बापस गै, ते सामरियें दे मते सारे ग्रांऐं च शोभ समाचार सनांदे गै। "
ACT,8,26,"पी प्रभु दे एक सोर्गदूत ने फिलिप्पुस गी आखया, “उठ ते दक्षिण आली बखी ओस रस्ते ऊपर जा, जेड़ा यरूशलेम दा गाजा नगर गी जंदा ऐ।” ए रेगिस्तानी रस्ता ऐ। "
ACT,8,27,"ओ उठीयै चली पिया, ते दिखो, कूश देश दा एक मनुक्ख आ करदा हा जेड़ा ईजडा ते कूशियें दी रानी कन्दाके दा मंत्री ते खजांची हा। ओ अराधना करने गी यरूशलेम आया हा। "
ACT,8,28,"ओ अपने रथ ऊपर बैठा दा हा, ते यशायाह पविखवक्ता दी कताब जोरियै पढ़दे ओई बापस अपने देश च जा करदा हा। "
ACT,8,29,"ओस बेलै पवित्र आत्मा ने फिलिप्पुस गी आखया, “कोल जाइयै एस रथ दे कन्नें-कन्नें जा।” "
ACT,8,30,"फिलिप्पुस ओसदी बखी दोड़या ते रथ दे कोल पुजया ते उसी यशायाह पविखवक्ता दी कताब गी पढ़दै सुनया, ते पूछ्या, “तू जे पढ़ा करना ऐ के उसी समझना बी ऐं?” "
ACT,8,31,"ओस ने अखया, “जेसलै तकर कोई मिगी नेई समझाग तां आंऊँ कियां समझां?” ते ओस ने फिलिप्पुस अगें अर्ज कित्ती के ओ चढ़ीयै ओदे कोल रथ च बैठे। "
ACT,8,32,"पवित्र शास्त्र दा जेड़ा ऐसा ओ पढ़ा करदा हा, ओ ए हा; “ओ भिड्ड आला लेखा वध ओनें आसतै पजाया गिया, जेलै लोक उसी सतांदे हे ते जियां लैला अपने ऊन कतरने आलें अगें चोप्प चाप रौंदा ऐ, उय्यां गै ओसने अपना मूंह नेई खोलया। "
ACT,8,33,ओसदी लिमंगी च ओसदा न्याय नेई ओई सकया। ओदे बेलै दे लोकें दा खलास कोन करग? किके तरती थमां ओसदा प्राण लेत्ता जंदा ऐ।” 
ACT,8,34,"एस गल्ल ऊपर खोजे ने फिलिप्पुस गी पूछ्या, “आंऊँ तेरे अगें अर्ज करना ऐं, ए सना के पविखवक्ता ए कोस दे बारै च आखदा ऐ, अपने यां कुसे दुए दे बारै च?” "
ACT,8,35,"ओस बेलै फिलिप्पुस ने बोलन शुरू कित्ता, ते इसै पवित्र शास्त्र गी शुरु थमां उसी यीशु दा शोभ समाचार सनाया। "
ACT,8,36,"रस्ते च जंदे-जंदे ओ कुसे तलाब (पनासे) दे ऊपर पुज्जे। ओस बेलै खोजे ने आखया, “देख इत्थें पानी ऐ, ऊन मीकी पवित्रशनांन लेने आसतै के रोक ऐ।” "
ACT,8,37,"फिलिप्पुस ने आखया, “जेकर तू सारे मने कन्नें बश्वास करना ऐ तां लेई सकना ऐ।” ओस ने जबाब दीता, “आंऊँ बश्वास करना ऐ के यीशु मसीह परमेसर दा पुत्र ऐ।” "
ACT,8,38,"ओस बेलै ओस ने रथ गी खड़ेरने दा उक्म दिता, ते फिलिप्पुस ते खोजे दमै तलाब च उतरी गै, ते ओस ने खोजा गी पवित्रशनांन दीता। "
ACT,8,39,"जेस लै ओ पानी बिचा निकलियै ऊपर आए, तां प्रभु दा आत्मा फिलिप्पुस गी चुकी लेई गिया, ते खोजे उसी पी नेई दिखया, ते ओ खुशी मनांदे अपने देश चली गिया के परमेसर ने उनेंगी बचाई लेता। "
ACT,8,40,"फिलिप्पुस अशदोद च आई निकलिया, ते जेस लै तकर कैसरिया च नेई पुजया, ओस बेलै तकर गरां च परमेसर दे राज दा शोभ समाचार सनांदा गिया। "
ACT,9,1,"शाऊल जेड़ा प्रभु दे चेलें गी तमकाने ते मारी ओडने दी सोच च हा, यरूशलेम च महायाजक दे कोल गिया "
ACT,9,2,"ते ओस थमां दमिश्क शैर दे प्रार्थनाकार दे नां ऊपर एस मकसद दीयां चिट्ठियाँ मंगियां, के पावें विश्वासी मरद, पावें जनानी, जिनेंगी ओ एस रस्ते ऊपर दिखै ते बन्नीयै उनेंगी यरूशलेम गी लेई अवै। "
ACT,9,3,"लेकन चलदै-चलदै जेस लै शाऊल दमिश्क दे कोल पुजया, तां एक दम्म अम्बर थमां ओदे चौनी पासे लो चमकी, "
ACT,9,4,"ते ओ जमीन ऊपर टेई गिया, ते परमेसर दी ए बाज सुनी, “ए शाऊल, ए शाऊल, तू मीकी कि सता नां ऐं?” "
ACT,9,5,"ओस ने पुछया, “ए प्रभु तू कुन्न ऐ?” ओस ने अखया, “आंऊँ यीशु ऐं, जिसी तू सता करना ऐं। "
ACT,9,6,"लेकन ऊन उठीयै शैर च जा, ते जे केछ तुगी करना ऐ ओ अखया जाग।” "
ACT,9,7,"जेडे मनुक्ख ओदे कन्नें हे, ओ चोप्प ओई गै; किके बाज तां सुनदे हे, लेकन कुसे गी दिखदे नेई हे। "
ACT,9,8,"ओस बेलै शाऊल पुञें दा उठया, लेकन जेस लै अखीं खोलियां तां उसी केछ बी नेई लबया, ते ओ ओस दा अथ्थ पकड़ियै दमिश्क दे शैर च लेई गै। "
ACT,9,9,"ते ओ त्रै देन तकर नेई दिखी सकया, ते नां खादा ते नां पीता। "
ACT,9,10,"दमिश्क शैर च हनन्याह नां दा एक चेला हा, ओस कन्नें प्रभु ने दर्शन च आखया, “ए हनन्याह!” ओस ने आखया, “आँ, प्रभु।” "
ACT,9,11,"ओस बेलै प्रभु ने उसी आखया, “उठीयै सीधी नां दी गली च जा, ते यहूदा दे कर च शाऊल नां दा एक तरसुस वासी गी पूछी लै; किके ओ प्रार्थना करा दा ऐ, "
ACT,9,12,ते ओस ने हनन्याह नां दे एक मनुक्ख गी कर दे अन्दर औंदे ते अपने ऊपर अथ्थ रखदे दिखया ऐ; तां पी दिखी सक्के।” 
ACT,9,13,"हनन्याह ने जबाब दीता, “ए प्रभु, मै एस मनुक्ख दे बारै च मतें थमां सुने दा ऐ के ओस ने यरूशलेम च तेरे पवित्र लोकें कन्नें बड्डी-बड्डीयां बराइयां कित्तियां न; "
ACT,9,14,"ते इत्थें बी ईसी प्रधान याजकें थमां अख्त्यार मिले दा ऐ, के जेडे लोग तेरे नां ऊपर बश्वास करदे न, उनें सबनीं गी बन्नी लै ते यरुशलेम च लेई अवै।” "
ACT,9,15,"लेकन प्रभु ने ओस कन्नें आखया, “तू चली जा; किके ओ तां दुई जाती ते राजा ते इस्राएलियें दे सामने मेरा नां परचार करने आसतै चुने दा पांडा ऐ। "
ACT,9,16,"ते आंऊँ उसी सनागा, के मेरे नां आसतै उसी कियां-कियां दोख पोगना ओग।” "
ACT,9,17,"ओस बेलै हनन्याह उठीयै ओस कर गिया, जिथें शाऊल रौंदा हा, ते ओस ऊपर अपना अथ्थ रखियै अखया, “ए प्रा शाऊल, प्रभु,मतलब यीशु जेड़ा ओस रस्ते च, जेस च तू आया तुगी लबया हा, उसै मीकी पेजया ऐ, के तू पी दिखी सकें ते पवित्र आत्मा कन्नें परपुरी ओई जा।” "
ACT,9,18,"ते फोरन ओस दी अखीं चा छिलके जिए कीरे,ते ओ दिखना लगया, ते उठीयै पवित्रशनांन लेता; "
ACT,9,19,पी पोजन खाईयै बल पाया। ओ कई देन उनें चेलें कन्नें रिया जेडे दमिश्क शैर च हे। 
ACT,9,20,ते ओ फोरन दमिश्क शैर दे प्रार्थनाकार च यीशु दा प्रचार करन लगया के यीशु गै परमेसर दा पुत्र ऐ। 
ACT,9,21,"ते सारे सुनने आले रांन ओईयै आखन लगे, “के ए उवै मनुक्ख नेई यै जेड़ा यरूशलेम च उनेंगी जेडे यीशु दे नां ऊपर बश्वास करदे हे, नाश करदा हा; ते ए इत्थें बी एस आसतै गै आया हा, के उनेंगी बन्नीयै प्रधान याजकें दे कोल लेई जा?” "
ACT,9,22,"लेकन शाऊल ओर बी समर्थवान ओंदा गिया, ते एस गल्ल दा सबूत देई-देईयै के यीशु गै मसीह ऐ, दमिश्क शैर दे रौने आले यहूदीयें दा मुंह बंद करदा रिया। "
ACT,9,23,"जेस लै मते देन बिती गै, तां यहूदीयें मिलियै उसी मारी देने दी सलाह बनाइ। "
ACT,9,24,लेकन उंदी सलाह दा शाऊल गी पता चली गिया ओ तां उसी मारने आसतै रात देन रस्तें च मारी ओडने लेई लगे दे हे। 
ACT,9,25,"लेकन रातो-रात ओदे चेलें उसी टोखरे च बठाया, ते दबार उपरा-उपरा लटकाईयै दुई जगा तुआरी दीता। "
ACT,9,26,"यरूशलेम च पुजियै शाऊल ने चेलें कन्नें मिलने दा कोष्ट कित्ती; लेकन सारे शाऊल थमां डरदे हे, किके उनेंगी बश्वास नेई ओंदा हा, के ओ बी चेला ऐ। "
ACT,9,27,"लेकन बरनबास ने उसी अपने कन्नें प्रेरितें दे कोल लेईयै सनाया के एस ने किस रीती कन्नें दमिश्क शैर जंदे रस्ते च प्रभु गी दिखया, ते प्रभु ने एस कन्नें गल्लां कित्तियां; पी दमिश्क च एस ने कियां इम्त कन्नें यीशु दे नां कन्नें प्रचार कित्ता। "
ACT,9,28,ओ उंदे कन्नें सारे यरूशलेम च औंदा-जंदा रिया 
ACT,9,29,ते बे डरा ओइयै प्रभु दे नां कन्नें प्रचार करदा हा; ते यूनानी पाषा बोलने आलें यहूदीयें कन्नें गल्ल बात ते बैस-मूयासा करदा हा; लेकन ओ उसी मारने दी कोष्ट करने लगे। 
ACT,9,30,"ए जानियें उसी प्रा कैसरिया शैर लेई आए, ते तरसुस अपने कर गी पेजी देता। "
ACT,9,31,"एस चाली सारे यहूदीया शैर, ते गलील शैर, ते सामरिया दे शैर च कलीसिया गी चैन मिलया, ते ओस दी तरकी ओंदी गेई; ते ओ प्रभु दे डर ते पवित्र आत्मा दी शान्ति च चलदी ते बददी गेई। "
ACT,9,32,"पी ऐसा ओया के पतरस अर जगह फिरदे ओई, उनें पवित्र लोकें दे कोल पुजया जेडे लुद्दा शैर च रोंदे हे। "
ACT,9,33,"उत्थें उसी ऐनियास नां दे लकवे दा रोगी एक मनुक्ख मिलया, जेड़ा अठ साल थमां खट्टे ऊपर पेदा हा। "
ACT,9,34,"पतरस ने उसी अखया, “ए ऐनियास! यीशु मसीह तुगी चंगा करदा ऐ। उठ, अपना खट्ट चोक्क।” ओस बेलै ओ फोरन उठी खडोई गिया। "
ACT,9,35,ओस बेलै लुद्दा ते शारोन दे सारे रौने आले उसी दिखियै सारे प्रभु यीशु ऊपर विश्वास कित्ता। 
ACT,9,36,याफा शैर च तबीता मतलब दोरकास नां दी एक बश्वासन रौंदी ही। ओ मते सारे पले-पले कम ते गरीबें गी दान करदी ही। 
ACT,9,37,उनें दिनें च ओ बमार ओईयै मरी गेई; ते उनें ओस दी लाश नुहालीयै उपरली जगा ऊपर रखी दीती। 
ACT,9,38,"ते एस लेई के लुद्दा याफा दे कोल हा, चेलें ए सुनीया के पतरस उत्थें ऐ, दो मनुक्ख पेजियै ओस कन्नें अर्ज कित्ती, “साडे कोल आैने दा चेर नेई ला।” "
ACT,9,39,"ओस बेलै पतरस उठीयै, उंदे कन्नें चली पिया, ते जेस लै ओ पुजया, तां ओ उसी ओस जगा ऊपर लेई गै जिथें तबीता दी लाश रखी दी ही। सारियां बिधवां रोईयै, ओदे कोल आई खड़ोती हियां, ते जेडे कुरते ते कपड़े दोरकास ने उंदे कन्नें रोंदे ओई बनाए दे हे, दसना लगियां। "
ACT,9,40,"ओस बेलै पतरस ने सारें गी बार करी दीता, ते कुटने टेकियै प्रार्थना कित्ती ते लाश दी बखी दिखियै अखया, “ए तबीता, ओठ।” ओस बेलै ओस ने अपनीयां अखीं खोलीयां; ते पतरस गी दिखियै उठी बैठी। "
ACT,9,41,"ओस ने अपना अथ्थ देइयै उसी ठुआलया, ते पवित्र लोकें ते बिधवाएं गी बलाइयै उसी उनेंगी ज़िंदा दसी दीता। "
ACT,9,42,ए गल्ल सारे याफा शैर च फैली गेई; ते मते सारें प्रभु यीशु ऊपर बश्वास कित्ता। 
ACT,9,43,ते पतरस याफा च शमौन नां दे कुसे चमड़े दा कारोबार करने आले दे इत्थें मते देन रिया। 
ACT,10,1,"कैसरिया शैर च कुरनेलियुस नां दा एक मनुक्ख हा, जेड़ा इतालियानी नां दी पलटन दा सूबेदार हा। "
ACT,10,2,"ओ भक्त हा, ते अपने सारे कराने समेत परमेसर थमां डरदा हा, ते यहूदी गरीब लोकें गी मता दान दिंदा, ते बराबर परमेसर अगें प्रार्थना करदा हा। "
ACT,10,3,"ओस ने देन ते त्रियै पैर दे कोल दर्शन च साफ़ दिखया के परमेसर दा एक सोर्गदूत ओदे कोल अन्दर आईयै आखया ऐ, “ए कुरनेलियुस!” "
ACT,10,4,"ओस ने उसी त्यान कन्नें दिखया ते डरियै अखया, “ए प्रभु, के ऐ?” ओस ने उसी अखया, “तेरी प्रार्थना ते तेरे दान याद करने आसतै परमेसर दे सामने पुज्जे न; "
ACT,10,5,"ते ऊन याफा शैर च मनुक्ख पेजीयै शमोन गी, जीसी पतरस अखया जंदा ऐ, बलाई लै। "
ACT,10,6,"ओ शमौन, चमड़े दे तन्धा करने आले दे इत्थें ममांन ऐ, जेस दा कर समुंद्र दे कंढे ऐ।” "
ACT,10,7,"जेस लै ओ सोर्गदूत जेस ने ओस कन्नें गल्लां कित्तियां हियां चली गिया, ते ओस ने दो सेवक, ते ओर जेडे ओदे कोल आजर रवा करदे हे उंदे बिचा एक भक्त सपाई गी बलाया, "
ACT,10,8,ते उनेंगी सारियां गल्लां सनाइयै याफा शैर गी पतरस गी बलाने आसतै पेजया। 
ACT,10,9,"दुए देन जेस लै ओ तरै मानु जेड़े कुरनेलियुस ने पेजे हे चलदे-चलदे शैर दे कोल पुज्जे, तां दो पैर दै कोल पतरस छत ऊपर प्रार्थना करने गी चढ़या। "
ACT,10,10,"उसी पोख लगी ते केछ खाना चांदा हा, लेकन जेस लै ओ पोजन त्यार करा दे हे तां ओ बेसोध ओई गिया; "
ACT,10,11,"ते ओस ने दिखया, के अम्बर खुली गिया; ते एक बड्डी चादर, पांढे आला लेखा चौनी कोने थमां पकड़ीयै लटकी दी, तरती आली बखी उतरा करा दी ऐ। "
ACT,10,12,जेदे च तरती दे सारे किसम दे चार जञें आले ते पुञाँ चलने आले जेंतु ते अम्बर दे पैंछी हे। 
ACT,10,13,"उसी एक एेसी बाज सनाई दीती, “ए पतरस ओठ, मार ते खा।” "
ACT,10,14,"लेकन पतरस ने अखया, “नेई प्रभु, कदें बी नेई; किके मै कदें कोई अशोद्ध चीज नेई खादी ऐ।” "
ACT,10,15,"पी दुई बार उसी उवै बाज सनाई दीती, “जे केछ परमेसर ने शोद्ध कित्ता ऐ, उसी तू अशोद्ध मत अख।” "
ACT,10,16,त्रै बारी इयां गै ओया; ओस बेलै फोरन ओ चादर अम्बर गी चुकी लेती गेई। 
ACT,10,17,"जेस लै पतरस अपने मन च एस सोच बेच हा, के ए दर्शन जेड़ा मै दिखया ऐ, ओदा मतलब के ओई सकदा ऐ, ओस बेलै, ओ मनुक्ख जिनेंगी कुरनेलियुस ने पेजा हा, शमौन दे कर दा पता करीयै दरवाजे ऊपर आई खड़ोते, "
ACT,10,18,"ते पुकारीयै पूछना लगे, “के शमौन जीसी पतरस अखया जंदा एे, इत्थें गै ममान ऐ?” "
ACT,10,19,"पतरस जेड़े ओस दर्शन ऊपर सोचा गै करदा हा, के पवित्र आत्मा ने उसी अखया, “देख, त्रै मनुक्ख तुगी तुपा कर दे न। "
ACT,10,20,"एस आसतै उठीयै थल्ले जा, ते बिना डर दै उंदे कन्नें चली जा; किके मै गै उनें गी पेजया ऐ।” "
ACT,10,21,"ओस बेलै पतरस ने उतरीयै उनें मनुक्खें गी अखया, “दिखो,जीसी तोस तुपा करदे ओ, ओ आंऊँ गै। थूआड़े आैने दा के कारन ऐ?” "
ACT,10,22,"उनें अखया, “कुरनेलियुस सुबेदार जेड़ा तरमी ते परमेसर थमां डरने आला ते सारी यहूदी जाती च सुनाम मनुक्ख ऐ, ओस ने एक पवित्र सोर्गदूत थमां ए उक्म पाया ऐ, के तुगी अपने कर बलाइयै तेरे थमां वचन सुनें।” "
ACT,10,23,"ओस बेलै ओस ने उनेंगी अन्दर बलाईयै रौने दी जगा दीती। दुए देन ओ उंदे कन्नें गिया, ते याफा शैर दे विश्वासी प्राऐं बिचा केछ ओदे कन्नें ओई गै। "
ACT,10,24,"दुए देन ओ कैसरिया शैर पुज्जे, ते कुरनेलियुस अपने कुटम्बियें गी ते प्यारे मित्रें गी किटठा करियै उंदा एन्तज़ार करा दा हा। "
ACT,10,25,"जेस लै पतरस अन्दर अवा दा हा, तां कुरनेलियुस ने ओस कन्नें पेंट कित्ती, ते ओदे पैरें च किरियै उसी मत्था टेकया; "
ACT,10,26,"लेकन पतरस ने उसी ठुआलीयै अखया, “खडोई जा, साड़ी अराधना नेई करयो आंऊँ बी तां मनुक्ख गै।” "
ACT,10,27,"ते ओदे कन्नें गल्ल बात करदा कर दै अन्दर गिया, ते मतें लोकें गी किटठा दिखीयै "
ACT,10,28,"पतरस ने उंदे कन्नें अखया, “तोस यहूदी जांनदे ओ के दुई जातीयें दी संगती नेई करयो जां ओदे उत्थें जाना यहूदी आसतै अतर्म ऐ, लेकन परमेसर ने मीकी गलाया ऐ के कुसे बी मानु गी आशोद जां ग़न्दा नेई बोलां। "
ACT,10,29,एस आसतै जेस लै आंऊँ बलाया गिया तां बगैर केछ अखे दै चली आया। ऊन आंऊँ पूछना ऐं के मीकी केस कम आसतै बुलाया गिया ऐ?” 
ACT,10,30,"कुरनेलियुस ने आखया, “इसै घड़ी, पुरे चार देन पेलें, आऊँ अपने कर च त्रियै पैर प्रार्थना करादा हा; ते दिखो, एक मरद चमकने आला कपड़ा लाए दै, मेरे सामने आई खड़ोता "
ACT,10,31,"ते आखन लगया, ए कुरनेलियुस, तेरी प्रार्थना सुनी लेती गई ऐ ते तेरे दान परमेसर दे सामने याद किते गै न। "
ACT,10,32,"इसै आसतै कूसेगी याफा शैर पेजियै शमौन गी जीसी पतरस अखया जंदा ऐ, बला। ओ समुंद्र दे कंढे शमौन, चमड़े दा तन्धा करने आले दे कर च ममान ऐ। "
ACT,10,33,"ओस बेलै फोरन मै तेरे कोल लोग पेजे, ते तो पला कित्ता जेड़ा आई गिया। ऊन अस सारे इत्थें परमेसर दे सामने न, तांजे जे केछ परमेसर ने तेरे कन्नें गलाया ऐ उसी सुनचै।” "
ACT,10,34,"ओस बेलै पतरस ने आखया, “ऊन मीकी पक्का ओई गिया, के परमेसर कुसे दी बी तरफ दारी नेई करदा, "
ACT,10,35,"बरना अर जाती च जेड़ा परमेसर थमां डरदा ऐ, ओ उसी अच्छा लगदा ऐ। "
ACT,10,36,"जेड़ा वचन ओस ने इस्राएलियें दे कोल पेजया, जेसलै ओस ने यीशु मसीह थमां (जेड़ा सबनी दा प्रभु ऐ) शान्ति दा शोभ समाचार सनाया, "
ACT,10,37,"ओ वचन तोस जांनदे ओ, जेड़ा यूहन्ना दे पवित्रशनांन दे प्रचार दे बाद गलील दे लाके थमां शुरू ओइयै सारे यहूदीया शैर फैली गिया; "
ACT,10,38,"परमेसर ने केस रिती कन्नें यीशु नासरी गी पवित्र आत्मा ते शक्ति कन्नें अभिषेक कित्ता; ओ भलाई करदा ते सारें गी जेडे शतान दे सताए दे हे,चंगा करदा फिरया, किके परमेसर ओदे कन्नें हा। "
ACT,10,39,"ते अस सारे ओनें गल्लें दे गवाह न; जेड़ा ओस ने यहूदीया दे देश ते यरूशलेम च बी किते, ते उनें उसी काठ ऊपर लटकाईयै मारी दीता। "
ACT,10,40,"लेकन उसी परमेसर ने त्रियै देन ज़िंदा कित्ता, ते परकट बी करी दीता ऐ; "
ACT,10,41,"सारें लोकें गी नेई मगर ओनें गवाऐं गी जिनें गी परमेसर ने पैलें दा चुनी लेता हा, मतलब साडे ऊपर जिनें ओदे मरें दे बिचा जिंदे ओनें थमां बाद ओस कन्नें खादा पीता; "
ACT,10,42,"ते ओस ने असेंगी उक्म दिता के सारे लोकें च प्रचार करो ते गवाई दियो, के ए उवै यीशु ऐ जिसी परमेसर ने जिंदे ते मरें दा न्यायी रखया ऐ। "
ACT,10,43,"ओस दी सारे पविखवक्ता गवाई दिंदे न के जेड़ा कोई ओस ऊपर बश्वास करग, ओस गी ओदे नां थमां पापें दी माफ़ी मिलग।” "
ACT,10,44,पतरस ए गल्लां आखा दा गै हा के पवित्र आत्मा वचन दे सब सुनने आलें ऊपर उतरी आया। 
ACT,10,45,"ते जिनें खतना किते दे यहूदी विश्वासी पतरस दे कन्नें आए दे हे, ओ सारे रांन ओए के दुई जातीयें ऊपर बी पवित्र आत्मा दा दान उंडेला गिया ऐ। "
ACT,10,46,"किके उनें उनेंगी पांति-पांति दी पाषा बोलदे ते परमेसर दी बड़ाई करदे सुनया। एस ऊपर पतरस ने अखया, "
ACT,10,47,"“के कोई पानी दी रोक करी सकदा ऐ के ए पवित्रशनांन नेई पांन, जिनें साडे आला लेखा पवित्र आत्मा परमेसर पाया ऐ?” "
ACT,10,48,ते पतरस ने उक्म दिता के उनेंगी यीशु मसीह दे नां कन्नें पवित्रशनांन दीता जा। ओस बेलै उनें ओस कन्नें अर्ज कित्ती के केछ देन ओर उंदे कन्नें रवै। 
ACT,11,1,"पी प्रेरितें ते विश्वासी प्राऐं जेडे यहूदीया लाकें च हे सुनया, के दुई जातीयें बी परमेसर दा वचन मनी लेता ऐ। "
ACT,11,2,"ते जेस लै पतरस यरूशलेम च आया, तां खतना किते दे यहूदी विश्वासी लोग ओस कन्नें बैस करन लगे, "
ACT,11,3,“तो खतना नेई किते दे गैर यहूदी लोकें दै उत्थें जाइयै उन्दे कन्नें रुट्टी खादी।” 
ACT,11,4,ओस बेलै पतरस ने उनेंगी शुरू थमां जेडीयां गल्लां कुरनेलियुस दे कर ओईयां हां खुलीयै सनाईयां 
ACT,11,5,"“आंऊँ याफा शैर च प्रार्थना करादा हा, ते बे सोध ओइयै एक दर्शन दिखया के एक पांढा, बड्डी चादर आला लेखा चौनी कुने थमां लटकाएदा दा, अम्बर थमां उतरीयै मेरे कोल आया। "
ACT,11,6,"जेस लै मै ओस ऊपर त्यान दीत्ता, तां ओस च तरती दे ऊपर चाऊ जञें चलने आले ते वन पशु ते पुञाँ चलने आले जेंतु ते अम्बर दे पेंछी दिखे; "
ACT,11,7,"ते ए बाज बी सुनी, ए पतरस ओठ, मार ते खा। "
ACT,11,8,"मै आखया, नेई प्रभु, नेई; किके कोई अशोद्ध जां गन्दी चीज मेरे मूंह च कदें बी नेई गेई। "
ACT,11,9,"एदे जबाब च अम्बर बिचा दुई बार बाज आई, जे केछ परमेसर ने शोद्ध बनाया उसी ग़न्दा मत बोल। "
ACT,11,10,त्रै बार ईयां गै उया; ओस बेलै सब केछ पी अम्बर ऊपर चुकी लेता गिया।” 
ACT,11,11,"ओस बेलै फोरन त्रै मनुक्ख जेडे कैसरिया शैर चा कुरनेलियुस ने मेरे कोल पेजे हे, ओस कर ऊपर जेस च अस हे, आई खड़ोते। "
ACT,11,12,"ओस बेलै पवित्र आत्मा ने मीकी उंदे कन्नें बिना डर दै जानें लेई अखया, ते ए छे प्रा बी मेरे कन्नें ओई गै; ते अस ओस मनुक्ख दे कर गै। "
ACT,11,13,"ते ओस ने असेंगी सनाया, के ओस ने एक सोर्गदूत गी अपने कर च खड़ोते दे दिखया, जेस ने उसी आखया, याफा शैर च मनुक्ख पेजीयै शमौन गी जीसी पतरस अखया जंदा ऐ, बलाई लै। "
ACT,11,14,"ओ थुआड़े कन्नें एसीयां गल्लां आखग, जेदे थमां परमेसर तुगी ते तेरे सारे कराने गी बचाई लेग। "
ACT,11,15,"जेस लै आंऊँ गल्लां करन लगया, तां पवित्र आत्मा उंदे ऊपर उसै रिती कन्नें उतरया जेस रिती कन्नें शुरू थमां पेंटेकोस्त दे त्यार च साडे ऊपर उतरया हा। "
ACT,11,16,"ते यूहन्ना ने उनें सारें गी अखया, “आंऊँ तां तुसेंगी पानी कन्नें पवित्रशनांन दिना ऐं, लेकन ओ आैने आला ऐ जेड़ा मेरे थमां शक्ति आला ऐ; आंऊँ तां एस काबल बी नेई के ओदीयें नुकें दे तसमें खोली सकां; ओ तां तुसेंगी पवित्र आत्मा दी अग्ग कन्नें पवित्रशनांन देग। "
ACT,11,17,"एस आसतै परमेसर ने उनेंगी बी इयै दान दीता, जेड़ा असें प्रभु यीशु मसीह ऊपर विश्वास करने थमां मिलया हा; ते आंऊँ कुन्न हा जेहड़ा परमेसर गी रोकी सकदा?” "
ACT,11,18,"ए सुनिये ओ यहूदी विश्वासी चुप रे, ते परमेसर दी बड़ाई करियै आखन लगे, “एस करी ते परमेसर ने दुई जातीयें गी बी मेशा दी जींदडी आसतै पापें कोला मन फराने दा ते यीशु ऊपर विश्वास करने दा दान दीता ऐ।” "
ACT,11,19,"जेडे लोग ओस कलेश दे मारे जेड़ा स्तिफनुस दे कारन पिया हा, तितर-बितर ओई गै हे, ओ फिरदे-फिरदे फीनीके लाके ते साइप्रस टापू ते अन्ताकिया शैर च पुज्जे जेडा सीरिया लाकें च ऐ; लेकन यहूदीयें गी छुड़ीयै कुसे ओर गी यीशु दा वचन नेई सुनांदे हे। "
ACT,11,20,"लेकन उन्दे बिचा केछ विश्वासी साइप्रस वासी ते कुरेने वासी हे, जेडे अन्ताकिया शैर च आईयै यूनानीयें गी बी प्रभु यीशु दे शोभ समाचार दियां गल्लां सुनाना लगे। "
ACT,11,21,"ते प्रभु दी शक्ति उन्दे ऊपर ही, ते मते सारे गैर यहूदी लोक विश्वास करियै प्रभु यीशु आली बखी फिरे। "
ACT,11,22,"जेसलै उन्दी चर्चा यरूशलेम दी कलीसिया बेच सुनने च आई, ते उनें बरनबास गी अन्ताकिया शैर पेजया। "
ACT,11,23,"ओ उत्थें पुजियै ते परमेसर दी क्रपा गी दिखियै खोश ओया, ते सबनीं गी ए शिखया दिति के तन मन लाईयै प्रभु कन्नें लिपटे रवो। "
ACT,11,24,"ओ एक पला मनुक्ख हा, ते पवित्र आत्मा ते विश्वास कन्नें परपुर हा; ते बाकी मते लोक प्रभु च आई मिले। "
ACT,11,25,ओस बेलै बरनाबास शाऊल गी तुपने आसतै तरसुस शैर गी चली गिया। 
ACT,11,26,"जेस लै बरनाबास, शाऊल कन्नें मिलया ते उसी अन्ताकिया लेई आया; ते ऐसा ओया के ओ एक साल तकर कलीसिया दे कन्नें मिलदे ते मतें लोकें गी यीशु मसीह दे बारै च उपदेश दिंदे रे; ते चेलें सबनी थमां पैलें अन्ताकिया शैर च गै मसीह आखे गै। "
ACT,11,27,उनें देनें च गै केई विश्वासी जेड़े पविखवक्ता यरूशलेम बिचा अन्ताकिया च आए। 
ACT,11,28,उन्दे बिचा अगबुस नां दे एक पविखवक्ता ने खड़ोइयै पवित्र आत्मा दी प्रेरणा च ए गलाया के सारी दुनिया च बड़ा काल पौग-ओ काल क्लौदियुस बादशाह दे बेलै च िपया। 
ACT,11,29,ओस बेलै चेलें फैसला कित्ता के अर एक अपनी-अपनी थबीक दे मताबक यहूदीया लाके च रौनेआले प्रांऐं दी मदद आसतै केछ पेजने दा फ़ैसला कित्ता। 
ACT,11,30,ते उनें ऐसा गै कित्ता; ते बरनबास ते शाऊल दे अत्थें अगबें दे कोल केछ पैसे पेजी दीते। 
ACT,12,1,ओस बेलै हेरोदेस राजा ने कलीसिया दे केछ मनुक्खें गी सताने आसतै उनेंगी कैदी बनाई दित्ता। 
ACT,12,2,ओस ने प्रेरित यूहन्ना दे प्रा याकूब गी तलवार कन्नें मराई दित्ता। 
ACT,12,3,"जेस लै ओस ने दिखया, के यहूदी लोग एस कन्नें खोश ओदे न, तां ओस ने पतरस गी बी पकड़ी लेता। ओ देन खमीर रुट्टी देन हे। "
ACT,12,4,"ते हेरिदेस ने पतरस गी पकड़ियै जेले च सुट्टया,ते ओसदी राखी आसतै, चार-चार सपाइयें दे चार पैरें च रखया, एस बचार कन्नें के फसह दे त्यार दे बाद उसी लोकें दे सामने अनें। "
ACT,12,5,जेलै च पतरस दी राखी उआ करदी ही; लेकन कलीसिया ओदे आसतै एक मन ओईयै परमेसर दे अगें प्रार्थना करा करदी ही। 
ACT,12,6,"जेस लै हेरोदेस उसी लोकें दे सामने दोष लाने आला हा, तां उसै राती पतरस दो संगलें कन्नें बन्ने दा, दो सपाइयें बेच सवा करदा हा; ते चौकीदार दरवाजे ऊपर जेले दी रखया करादे हे। "
ACT,12,7,"ते दिखो चानक, प्रभु दा एक सोर्गदूत पतरस दे कोल आई खड़ोता, ते ओस कोठरी च लो चमकी, ते ओस ने पतरस दी पसली ऊपर अथ्थ मारीयै उसी जगाया, ते आखया, “जल्दी उठ। ते ओदे अत्थें चा संगलां खुलीयै किरी गेईयां।” "
ACT,12,8,"ओस बेलै सोर्गदूत ने उसी अखया, “लक बन्न, ते अपनीयां नुकां लाई लै।” ओस ने उयां गै कित्ता, पी सोर्गदुत ने उसी अखया, “अपने कपड़े लाइयै मेरे पिछें ओई जा।” "
ACT,12,9,"ओ निकलियै ओदे पिछें ओई गिया; लेकन ए नेई जानदा हा के जे केछ सोर्गदूत करा दा ऐ, ओ सच्च गै, बरना ए समझया के आंऊँ दर्शन दिखा करना ऐं। "
ACT,12,10,"ओस बेलै ओ पैले ते दुए पैरे थमां निकलियै ओस लोहे दे दरबाजे ऊपर पुज्जे, जेड़ा शैर आली बखी ऐ। ओ उन्दे लेई अप्पुं गै खुली गिया, ते ओ निकलियै एक गै गली च ओईयै गै, ते फोरन गै सोर्गदूत उसी छुड़ीयै चली गिया। "
ACT,12,11,"ओस बेलै पतरस ने ओश च आईयै अखया, “ऊन मै समझी लेता के प्रभु ने अपना सोर्गदूत पेजियै मीकी हेरोदेस दे अथ्थें बिचा छुड़ाई लेता, ते यहूदी अगबें दी सारी आस त्रोड़ी दिती।” "
ACT,12,12,"ते ए सोचीयै, के परमेसर ने मिकी छुडकाई दित्ता ऐ, ओ यूहन्ना दी मां मरियम दे कर आया, जीसी मरकुस अखया जन्दा ऐ। उत्थें बड़े विश्वासी लोक किठे ओईयै प्रार्थना करा दे हे। "
ACT,12,13,"जेस लै पतरस ने दरबाजे दी खेड़की ठोरी, तां रुद्दे नां दी एक दासी दिखन आई। "
ACT,12,14,"ते पतरस दी बाज पनछानियै ओस ने खुशी दे मारे दरबाजा नेई खोलया, लेकन दौड़ीयै कोल गेई, ते सनाया के पतरस दरवाजे ऊपर खड़ोते दा ऐ। "
ACT,12,15,"उनें उसी आखया, “तू पागल ऐं।” लेकन ओ दलेरी कन्नें बोली के इयां गै ऐ। ओस बेलै उनें अखया, “ओस दा सोर्गदूत ओंना।” "
ACT,12,16,"लेकन पतरस पेहत ठोरदा गै रिया; आखरकार उनें खेड़की खोली, ते उसी दिखियै रांन रेई गै। "
ACT,12,17,"ओस बेलै ओस ने उनेंगी गी अथ्थ कन्नें शारा कित्ता के चोप्प रो; ते उनेंगी सनाया के प्रभु केस रिती कन्नें उसी जेले बिचा कडी लेई आया ऐ। पी आखया, “याकूब ते प्राऐं गी ए गल्ल सनाई दियो।” ओस बेलै ओ निकलियै दुई जगा चली गिया। "
ACT,12,18,बड्डा बेला ओदे गै सपाईयें च जेड़े थाने च पतरस दी राखी करा दे हे मती अल चल मची गेई के पतरस दा के ओया। 
ACT,12,19,"जेस लै हेरोदेस ने ओस दी खोज करने आसतै उक्म दित्ता ते ओ नेई मिलया, तां चौकीदारें गी पुछया के पतरस कुथें गी गिया, पी ओनें उक्म दिता के ओ मारी दिते जांन; ते पतरस यहूदीया लाके गी छुड़ीयै कैसरिया शैर च जाइयै रौन लगया। "
ACT,12,20,"हेरोदेस सूर ते सैदा शैर दे लोकें थमां मता क्रोधी हा। ओस बेलै ओ एक मन ओइयै ओदे कोल आए, ते बलास्तुस गी जेड़ा राजा दा एक बड्डा अफसर हा, मनाईयै मेल करना चाया; किके राजा दे देश चा उन्दे देश दा पालन पोषण ओंदा हा। "
ACT,12,21,"चुनें दे दिनें च हेरोदेस राजवस्त्र पाइयै सिंहासन ऊपर बैठा, ते उनेंगी पाषण देन लगया। "
ACT,12,22,"ओस बेलै लोग पुकारी उठे, “ए तां मनुक्ख दी नेई परमेसर दी बाज ऐ।” "
ACT,12,23,"उसै कड़ी प्रभु दे एक सोर्गदूत ने फोरन ओदे ऊपर वार कित्ता, किके ओस परमेसर गी मैमा नेई दिती; ते उसी कीड़े पे ते मरी गिया। "
ACT,12,24,लेकन परमेसर दा वचन बददा गिया ते विश्वासी लोक फैलदे गे। 
ACT,12,25,"जेस लै बरनबास ते शाऊल अपनी सेवा पूरी करी चुके तां यूहन्ना गी जीसी मरकुस अखया जन्दा ऐ, यरूशलेम चां अन्ताकिया वापस आए। "
ACT,13,1,"अन्ताकिया शैर दी कलीसिया च केई पविखवक्ता ते शिखया देने अले हे; जियां; बरनबास ते शमौन जीसी नीगर यनी काला मानु अखया जन्दा ऐ; ते लूकियुस कुरेनी, ते चौथाई देश दा राजा हेरोदेस दा दोध प्रा मनाहेम, ते शाऊल। "
ACT,13,2,"जेस बेलै ओ उपवास कन्नें प्रभु दी पगती करा करदे हे, तां पवित्र आत्मा ने उन्दे क्न्ने अखया, “मेरे आसतै बरनबास ते शाऊल गी ओस सेवा आसतै लग्ग करो जेस आसतै मै उनेंगी बलाए दा ऐ।” "
ACT,13,3,ओस बेलै उनें उपवास ते प्रार्थना करियै ते उन्दे सेर ऊपर अथ्थ रखियै उनेंगी परमेसर दी सेवा आसतै विदा कित्ता। 
ACT,13,4,एस आसतै शाऊल ते बरनाबास पवित्र आत्मा दे पेजे गेदे सिलूकिया बंदरगाह गी गै; ते उत्त्थुआं दा समुन्दरी जाज ऊपर चढ़ीयै साइप्रस टापू गी चली गे; 
ACT,13,5,"ते सलमीस च पुजियै, परमेसर दा वचन यहूदीयें दे प्रार्थनाकार च सनाया। ते यूहन्ना उन्दे कन्नें उन्दी सेवा करदा हा। "
ACT,13,6,ते ओस सारे टापू ग्रां-ग्रां च ओदे ओई पाफुस शैर तकर पुज्जे। उत्थें उनेंगी बार-यीशु नां दा एक यहूदी जादू टोना ते झूठा पविखवक्ता मिलया। 
ACT,13,7,"ओ राजपाल सिरगियुस पौलुस दे कन्नें हा, जेड़ा बुद्धिमान मनुक्ख हा। ओस ने बरनबास ते शाऊल गी अपने कोल बलाइयै परमेसर दा वचन सुनना चाया। "
ACT,13,8,"लेकन एलीमास जादूगर ने, किके इयै ओदे नां दा मतलब एे, उन्दा बरोध करियै राजपाल गी यीशु ऊपर विश्वास करने थमां रोकना चाया। "
ACT,13,9,"ओस बेलै शाऊल ने जेस दा नां पौलुस बी ऐ, पवित्र आत्मा कन्नें परपुर ओइयै ओस एलीमास जादूगर दी बखी खडोईयै दिखीयै आखया, "
ACT,13,10,"“ए सारे खपट ते छल कन्नें परोए दे शतान दी औलाद, सच्चे तर्म दे बैरी, के तू प्रभु दे सीधे रस्तें गी डिंगा करना नेई छुडगा? "
ACT,13,11,"ऊन देख, प्रभु दा अथ्थ तेरे विरोध च ऐ; ते तू केछ बेलै तकर अन्नां रौगा ते सूरज गी नेई दिखगा।” ओस बेलै फोरन तोंध ते न्हेरा ओसदी अखीं ऊपर छाई गिया, ते ओ इत्थें-उत्थें फरोलन लगया तां जे कोई ओस दी मदाद करै। "
ACT,13,12,ओस बेलै राजपाल ने जेड़ा ओया हा उसी दिखियै ते प्रभु दी शिखया थमां रांन ओइयै यीशु मसीह ऊपर विश्वास कित्ता। 
ACT,13,13,पौलुस ते ओदे साथी पाफुस शैर थमां जाज खोलियै पंफूलिया लाके दे पिरगा शैर च आए; ते यूहन्ना मरकुस उनेंगी छुड़ीयै यरूशलेम गी बापस आया। 
ACT,13,14,ते पिरगा शैर थमां अगें निकलियै ओ पिसिदिया जिले दे अन्ताकिया शैर च पुज्जे; ते यहूदीयें दे बसां दे देन प्रार्थनाकार च बैठी गै। 
ACT,13,15,"मूसा दा कनून ते पविखवक्तें दी कताब पढ़ने थमां बाद प्रार्थनाकार दे प्रधानें उन्दे कोल आखी पेजया, “ए प्राओ, जेकर लोकें गी सखाने आसतै थूआड़े मने च कोई गल्ल ऐ तां बोलो।” "
ACT,13,16,"ओस बेलै पौलुस ने खड़ोइयै ते अथ्थें कन्नें शारा करियै अखया, “ए इस्राएलियें, ते परमेसर थमां डरने आलयो गैर यहूदियों, सुनो; "
ACT,13,17,"इनें इस्राएली लोकें दे परमेसर ने साडे पिता दादें गी चुनी लेता, ते जेस लै ए लोग मिस्त्र देश च परदेसी ओइयै रौंदे हे, ते उन्दी तरक्की कित्ती; ते बड्डे शक्तिशाली अथ्थें कन्नें कडी लेई आया। "
ACT,13,18,"ओ कोई चाली साल तकर सन्सान जगै च उन्दी बर्दाश करदा रिया, "
ACT,13,19,ते कनान देश च सत जातीयें दा नाश करियै उन्दा देश कोई साडे चार सौ साल च इंदी बरास्त च करी दीता। 
ACT,13,20,एस दे बाद ओस ने शमूएल पविखवक्ता तकर उन्दे च न्यायी ते अगबें नयुक्त किते। 
ACT,13,21,ओदे बाद जेस बेलै शमूएल उन्दा अगबा हा उनें एक राजा मंगया। ओस बेलै परमेसर ने चाली साल आसतै बिन्यामीन दे गोत्र बिचा एक मनुक्ख; मतलब किश दे पुत्र शाऊल गी उन्दे ऊपर राजा रखया। 
ACT,13,22,"परमेसर ने शाऊल गी लग करियै दाऊद गी उन्दा राजा बनाया; जेस दे बारै च ओस ने गुआई दिती, मीकी एक मनुक्ख, यिशै दा पुत्र दाऊद, मेरे मन दे मताबक मिली गिया ऐ; उवै मेरी सारी मरजी पूरी करग। "
ACT,13,23,"इसै दे वंश बिचा परमेसर ने अपने बायदा दे मताबक इस्राएल दे कोल एक मुक्तिदाता, मतलब यीशु गी पेजया। "
ACT,13,24,जेस दे आैने थमां पैलैं यूहन्ना ने सारे इस्राएलियें च मन फराने दे पवित्रशनांन दा परचार कित्ता। 
ACT,13,25,"ते जेस लै यूहन्ना अपनी सेवा दा कम पूरा करने आला हा, तां ओसने उनें सारे गी आखया,तोस मिगी के समझदे ओ? आंऊँ ओ मसीह नेई ऐं। बरना दिखो,मेरे बाद एक औने आला ऐ आंऊँ तां तुसेंगी पानी कन्नें पवित्रशनांन दिना ऐ, लेकन ओ आैने आला ऐ,आंऊँ तां एस योग बी नेई के ओदे पैरें दी नोक्क दा तसमा खोली सका; ओ तां तुसेंगी पवित्र आत्मा ते अग्ग कन्नें पवित्रशनांन देग।” "
ACT,13,26,"“ए इस्राएली प्राओ, तोस जेडे अब्रहाम दी औलाद ओ; ते परमेसर थमां डरदे ओ, थूआड़े कोल एस उद्धार दा वचन पेजया गिया ऐ। "
ACT,13,27,"किके यरूशलेम दे रौनें आलें ते उन्दे प्रधानें, नां यीशु मसीह गी पछानया ते नां पविखवक्तें दीयां गल्लां समझियां; जेड़ीयां अर बसां दे देन पढ़ीयां जंदियां न, एस आसतै उसी दोषी बनाईयै उनें गल्लें गी पूरा कित्ता। "
ACT,13,28,"उनें उसी मारी ओडने दे योग कोई दोष ओस च नेई लबया, तां बी राजपाल पिलातुस दै अगें अर्ज कित्ती के ओ मारी दीता जा। "
ACT,13,29,"ते जेस लै उनें ओदे बारै च पवित्र शास्त्र च लिखी दियां सारियां गल्लां पुरियां कित्तियां, तां उसी सुल्ली उपरा तुआरीयै कब्र च रखया। "
ACT,13,30,"लेकन परमेसर ने उसी मरें दे बिचा जिन्दा कीत्ता, "
ACT,13,31,"ते ओ उनें चेलेंगी जेडे ओदे कन्नें गलील दे लाके चा यरूशलेम च आए हे, मते देन तकर लबदा रिया; लोकें दे सामनें ऊन ओ गै ओदे गवाह न। "
ACT,13,32,"ते अस तुसेंगी परमेसर दे बायदे दे बारै च जेड़ा बजुर्गें कन्नें कित्ता गिया हा, ए शोभ समाचार सुनानयां न,” "
ACT,13,33,"के परमेसर ने यीशु गी मरें दे बीचा जिन्दा करियै, उवै बायदा साड़ी औलाद आसतै पूरा कित्ता; जियां दुए पजनें च बी लिखे दा ऐ, तू मेरा पुत्र ऐं; अज मै गै तुगी जमायां ऐ। "
ACT,13,34,"ते परमेसर दी एस रिती कन्नें मरें दे बिचा जिन्दा करने दे बारै च बी, के ओ कदें बी नेई सड़ै, ओस ने ए आखया ऐ, आंऊँ दाऊद दे ऊपर दी पवित्र ते अटल क्रपा थूयाडे ऊपर करगा। "
ACT,13,35,"एस लेई दाऊद ने अपने एक ओर पजन च बी आखा ऐ, किके तू मेरे प्राणें गी नरक बेच नेई छुड़गा; ते नां अपने पवित्र जन गी सड़ना देगा। "
ACT,13,36,"किके दाऊद तां परमेसर दी मर्जी दे मताबक अपने बेलै च सेवा करियै मरी गिया, ते अपने बजुर्गें च जाई मिलया, ते सड़ी बी गिया। "
ACT,13,37,"लेकन जिसी परमेसर ने मरें दे बीचा जिन्दा कित्ता, ओ सड़ी नेई सकया। "
ACT,13,38,"एस आसतै, ए मेरे इस्राएली प्राओ; तोस जानी लियो के यीशु थमां पापें दी माफ़ी दा समाचार तुसेंगी दित्ता जन्दा ऐ; "
ACT,13,39,"ते जिन्नें गल्लें च तोस मूसा दे कनून थमां बेकसुर नेई ओई सकदे हे, उनें सबनीं गल्लें ऊपर अर एक विश्वास करने आला यीशु मसीह थमां बेकसुर आखया जन्दा ऐ। "
ACT,13,40,"एस आसतै चकने रवो, ऐसा नेई ऊऐ, के जे पविखवक्तें दी कताब च लिखे दा ऐ, थूआड़े ऊपर बी आई पवै; "
ACT,13,41,"“ए निंदया करने आलयो, दिखो, ते रांन ओई जाओ, ते मिटी जाओ; किके आंऊँ थूआड़े दिनें च एक कम करना ऐं, ऐसा कम, के जेकर कोई थूआड़े कन्नें ओस दी चर्चा करै, ते तोस कदें बी विश्वास नेई करगे।” "
ACT,13,42,पौलुस ते बरनाबास दे मन्दर चा बार निकलदे बेलै लोग उन्दे कन्नें अर्ज करन लगे के अगलै बसां दे देन असेंगी ए गल्लां पी सनाया जांन। 
ACT,13,43,"जेस लै संगत मुकी गेई तां यहूदी ते यहूदी मत च आए दे पक्तें बिचा मते सारे पौलुस ते बरनबास दे पिछें ओई गे; ते उनें उन्दे कन्नें गल्लां करियै समझाया, के परमेसर दी क्रपा च बने रवो। "
ACT,13,44,अगलै यहूदीयें बसां दे देन शैर दे सारे लोग परमेसर दा वचन सुनने गी किटठे ओई गै। 
ACT,13,45,"लेकन यहूदी अगबें पीड गी दिखियै गुस्सै कन्नें परोई गै, ते निंदया करदे ओई पौलुस दी गल्लें दे बरोध च आखन लगे। "
ACT,13,46,"ओस बेलै पौलुस ते बरनबास ने बिना डर दै आखया, “जरुरी हा के परमेसर दा वचन तुसेंगी पैलें सनाया जंदा; लेकन जेस लै तोस उसी नकारी दिंदे ओ, ते अपने आप गी मेशा दी जींदडी दे योग नेई बनांदे, तां दिखो, अस ऊन दुई जातीयें आली बखी फिरनयां न। "
ACT,13,47,"“किके प्रभु ने असेंगी ए उक्म दित्ता ऐ, मै तुसेंगी दुई जातीयें आसतै लो बनाया ऐ, तां जे तूं तरती दे एन्त तकर मुक्ति दा दरबाजा ऊवै।” "
ACT,13,48,"ए सुनीयै दुई जातीयें दे लोक खोश ओए, ते परमेसर दे वचन दी बड़ाई करन लगे; ते जिन्नें बी मेशा दी जींदडी आसतै चुनें गेदे हे, उनें विश्वास कित्ता। "
ACT,13,49,ओस बेलै प्रभु दा वचन ओस सारे देश च फैलना लगया। 
ACT,13,50,"लेकन यहूदी अगबें पक्त ते कोलीन जनानियें गी ते शैर दे मशूर लोकें गी बकाया, ते पौलुस ते बरनबास दे बरोध चगड़ा कराइयै उनेंगी अपने बन्ने थमां बार कडी दीता। "
ACT,13,51,ओस बेलै पौलुस ते बरनाबास उन्दे सामने अपने पैरें दी तुड झाड़ीयै इकुनियुम शैर गी चली गै। 
ACT,13,52,ते चेलें अन्ताकिया शैर च खुशी कन्नें ते पवित्र आत्मा कन्नें परपुर ओदे गै। 
ACT,14,1,"इकुनियुम शैर च ऐसा ओया के पौलुस ते बरनबास यहूदीयें दे प्रार्थनाकार च किठे-किठे गै, ते ऐसीयां गल्लां कित्तियां के यहूदीयें ते यूनानीयें दौनीं बिचा मतें लोकें विश्वास कित्ता। "
ACT,14,2,लेकन विश्वास नेई करने आले यहूदीयें दुई जातीयें दे मन विश्वासियें दे बरोध च पड़काए ते बैर पैदा कित्ती। 
ACT,14,3,"पौलुस ते बरनाबास मते देन तकर उत्थें रे, ते प्रभु दे परोसै ऊपर इम्त कन्नें गल्लां करदे हे; ते परमेसर उन्दे अथ्थें क्न्ने चेंन ते चमत्कार दे कम कराइयै अपनी क्रपा दे वचन ऊपर गुआई दिंदा रिया। "
ACT,14,4,"लेकन शैर दे लोकें च फ़ोट पेई गेदी ही, एस कन्नें किन्नें तां यहूदीयें आली बखी ते किन्नें प्रेरितें दी बखी ओई गे। "
ACT,14,5,"लेकन जेसलै दुई जातीयां ते यहूदी उन्दा अपमान ते उन्दे ऊपर पथराव करन आसतै अपने प्रधानें दे समेत उन्दे ऊपर दौड़े, "
ACT,14,6,"तां ओ एस गल्लें गी जानी गै, ते लुकाउनिया लाके दे लुस्त्रा ते दिरबे शैरें च, ते आसे-पासे दे लाकें च नसी गै "
ACT,14,7,ते उत्थें शोभ समाचार सनाना लगे। 
ACT,14,8,"लुस्त्रा शैर च एक मनुक्ख बैठा हा, जेसदे पैर कमजोर हे। ओ जन्म थमां गै लिंञां हा, ते कदें बी नेई चला हा। "
ACT,14,9,"ओ पौलुस गी गल्लां करदे सुना दा हा। पौलुस ने ओसदे बखी त्रोयै दिखया के उसी चंगा ओई जाने दा विश्वास ऐ, "
ACT,14,10,"ते उच्ची बाज कन्नें आखया, “अपने पैरें दे पार सीधा खड़ा ओई जा।” ओस बेलै ओ उड़कीयै चलना फिरना लगया। "
ACT,14,11,"लोकें पौलुस दा ए कम दिखियै लुकाउनिया दी पाषा च उच्ची बाज कन्नें आखया, “देवता मनुक्खें दे रूप च ओइयै साडे कोल उतरी आए न।” "
ACT,14,12,"उनें बरनबास गी यूनानी नां ज्यूस, ते पौलुस गी हिरमेस गलाया किके ओ गल्लां करने च ख़ास हा। "
ACT,14,13,"ते ज्यूस दे ओस मंदर दा पजारी जेड़ा उन्दे शैर दे सामने हा, बैल ते फूलें दे आर रस्ते ऊपर आनीयै लोकें कन्नें बलीदान करना चांदा हा। "
ACT,14,14,"लेकन बरनबास ते पौलुस प्रेरितें जेसलै ए सुनया, तां बड़े दुखी ओए, ते अपने कपड़े फाटे ते पीड बेच तौले गे, ते पुकारियै आखन लगे, "
ACT,14,15,"“ए लोको, तोस के करदे ओ? अस बी थूआड़े आला लेखा दोख-सोख पोगने आले मनुक्ख आं, ते तुसेंगी ए शोभ समाचार सनानयां न, के तोस इनें बेकार चीजां थमां लग्ग ओइयै जिंदे परमेसर आली बखी फिरो, जेस ने सोर्ग ते तरती ते समुंद्र ते जे केछ उंदे च ऐ बनाया। "
ACT,14,16,ओस ने बीते दे बेलें च सब जातीयें गी अपने-अपने रस्ते च चलना दीता। 
ACT,14,17,"तां बी ओस ने अपने आप गी बे-गवाह नेई छूड़या; किके ओ पलाई करदा रिया, ते अम्बर थमां बरखा ते फलवंत मोसम ते छैल फसलां देइयै थूआड़े मने गी रुट्टी ते खुशी कन्नें परदा रिया।” "
ACT,14,18,ए आखीयै बी उनें लोकें गी बड़ी मुशकल क्न्ने रोकया के उन्दे आसतै बलीदान नेई करन। 
ACT,14,19,"लेकन केछ यहूदीयें अन्ताकिया शैर ते इकुनियुम शैर थमां आईयै लोकें गी अपनी बखी करी लेता, ते पौलुस ऊपर पथराव कित्ता, ते उसी मरे दा समझियै शैर थमां बार कसीटी लेई गै। "
ACT,14,20,"लेकन जेस लै चेलें ओदे चौनी बखी खड़ोते दे हे, तां ओ उठीयै शैर च गिया ते दुए देन बरनबास दे कन्नें दिरबे शैर गी चली गिया। "
ACT,14,21,"पौलुस ते बरनाबास ओस शैर दे लोकें गी शोभ समाचार सनाईयै, ते मते सारे चेलें बनाइयै, लुस्त्रा ते इकुनियुम ते अन्ताकिया गी बापस आए, "
ACT,14,22,"ते अर एक शैर च चेलें दे मनें गी केंम करदे रे ते ए शिखया दिंदे हे के विश्वास च बने रवो; ते ए आखदे हे, “असें मते सारे कलेश चुकियै परमेसर दे राज च दाखल ओना ओग।” "
ACT,14,23,"ते उनें अर एक कलीसिया च उंदे आसतै अगबें पक्के किते, ते उपवास कन्नें प्रार्थना करियै उनेंगी गी प्रभु गी सोंपया जेस ऊपर उनें विश्वास कित्ता दा हा। "
ACT,14,24,ओस बेलै पिसिदिया लाके बीचें ओदे ओई ओ पंफूलिया जिले च पुज्जे; 
ACT,14,25,"पी पिरगा शैर च वचन सनाईयै अत्तलिया दी बंदरगाह च आए, "
ACT,14,26,"ते उत्त्थुआं ओ चाज ऊपर अन्ताकिया शैर च गे, जित्त्थें ओ ओस कम आसतै जेड़ा उनें पूरा कित्ता हा परमेसर दी क्रपा च सोंपे गे। "
ACT,14,27,"अन्ताकिया शैर च पुजियै उनें कलीसिया किटठी कित्ती ते सनाया के परमेसर ने उंदे थमां बड्डे-बड्डे कम किते, ते दुई जातीयें आसतै विश्वास दा पेत्त खोली दीता। "
ACT,14,28,ते पौलुस ते बरनाबास चेलें दै कन्नें मते देन तकर रे। 
ACT,15,1,पी केछ यहूदी विश्वासी लोग यहूदीया लाकें दा अन्ताकिया च आईयै विश्वासी प्राऐं गी सखाना लगे; “जेकर मूसा दी रिती दे मताबक थूआड़ा खतना नेई ओया तां तोस मुक्ति नेई पाई सकदे।” 
ACT,15,2,"जेस लै पौलुस ते बरनबास दा उंदे कन्नें मता चगड़ा ते बैस-मूआसा ओया तां ए पक्का कित्ता गिया, के पौलुस ते बरनबास, ते इंदे क्न्ने केछ लोक एस गल्ल दे बारै च प्रेरितें ते अगबें कोल यरूशलेम गी जांन। "
ACT,15,3,"एस आसतै कलीसिया ने उनेंगी केछ दूर तकर पजाया; ते ओ फीनीके ते सामरिया लाकें थमां ओदे ओई दुई जातीयें गी प्रभु आली बखी मन फराने दा परचार सनांदे गै, ते सारे विश्वासी प्राऐं गी मता खोश कित्ता। "
ACT,15,4,"जेस लै पौलुस ते बरनाबास यरूशलेम पुज्जे, तां कलीसिया ते प्रेरित ते अगबें उन्दे कन्नें खुशी कन्नें मिले, ते उनें सनाया के परमेसर ने उन्दे कन्नें ओइयै कियां-कियां कम किते हे। "
ACT,15,5,"लेकन फरीसीयें दे पंथ बिचा जिनें विश्वास कित्ता हा, उन्दे चा केइयें उठीयै आखया, “दुई जातीयें गी खतना कराने ते मूसा दे कनून गी मनने दा उक्म देना चाईदा।” "
ACT,15,6,ओस बेलै प्रेरित ते अगबें एस गल्ल दे बारै च बचार करने आसतै किटठे ओए। 
ACT,15,7,"ओस बेलै पतरस ने उन्दे क्न्ने बड़ी बैस ओनें दे बाद खड़ोइयै उनेंगी आखया, “ए प्राओ, तोस जांनदे ओ, के मते देन ओए, के परमेसर ने थूआड़े बिचा मीकी चुनी लेता, के मेरे थमां दुई जातीयां शोभ समाचार दा वचन सुनीयै विश्वास करन। "
ACT,15,8,ते मन गी जाचने आले परमेसर ने उनेंगी बी साडे आला लेखा पवित्र आत्मा देइयै उन्दी गुआई दिती; 
ACT,15,9,ते यीशु मसीह ऊपर विश्वास करने थमां उन्दे मन शोद्ध करियै साड़े च ते उन्दे च केछ पेद नेई रखया। 
ACT,15,10,"तां ऊन तोस कि परमेसर दी परिख्या करदे ओ, के चेलें दी मुंडी ऊपर ऐसा जूंगला रखो, जिसी नां साड़े बजुर्ग चुकी सके हे ते नां अस चुकी सकनयां न? "
ACT,15,11,"आं, साड़ा ए तां विश्वास ऐ के जियां ओ प्रभु यीशु दी क्रपा दे कन्नें मुक्ति पागन; उयां गै असें बी पानि ऐं,, नां के मूसा दे कनून कन्नें।” "
ACT,15,12,"ओस बेलै सारी सभा चोप्प चाप ओई बरनबास ते पौलुस दी सुनना लगी, के परमेसर ने उन्दे थमां दुई जातीयें च कियां-कियां बड्डे चेन्न, ते चमत्कार किते। "
ACT,15,13,"जेस लै उनें बोलना बंद कित्ता, तां याकूब आखन लगया, “ए प्राओ, मेरी सुनो।” "
ACT,15,14,"शमौन पतरस ने खुलीयै बोलया, के परमेसर ने पैलो पैल दुई जातीयें ऊपर कियां रैम दी नजर दिती, के उन्दे बिचा अपने नां आसतै केछ लोकें गी चुनी लेता तांजे उनेंगी अपने लोग बनाई लै। "
ACT,15,15,"एस कन्नें उनें पविखवक्तें दियां गल्लां बी मिलदियाँ न, जियां के लिखे दा ऐ, "
ACT,15,16,"एस दे बाद आंऊँ पी आईयै दाऊद दे डीगे दे डेरे गी पर्तियै बहाल करगा, ते ओदे रौने दी जगा गी पी बनागा, ते ओदे राज गी खड़ा करगा, "
ACT,15,17,"एस आसतै के बाकी मनुक्ख, मतलब सब दुई जातीयां जेडे मेरे नां दे अखे जंदे न, प्रभु गी ढूंढन। "
ACT,15,18,ए उवै प्रभु आखदा ऐ जेड़ा दुनिया दी पैदाश थमां इनें गल्लें दी खबर दिन्दा आया ऐ। 
ACT,15,19,"“एस लेई मेरा बचार ए ऐ, के दुई जातीयें बिचा जेडे लोग परमेसर आली बखी फिरदे न, अस उनेंगी मजबूर करियै दोख नेई देचै; "
ACT,15,20,"लेकन अस उनेंगी लिखी पेजचै, के ओ मूरतें दी अशोद्ध ते ब्यभिचार ते गला कोटे दे मांसे थमां ते खून थमां दूर रौन। "
ACT,15,21,"किके पुराने जमाने थमां शैर-शैर मूसा दे कनून दा परचार करने आले चलदे आए न, ते ओ अर यहूदीयें दे बसां दे देन प्रार्थनाकार च पढ़ी जन्दी ऐ।” "
ACT,15,22,"ओस बेलै यरूशलेम दी सारी कलीसिया समेत प्रेरितें ते अगबें गी छैल लगया, के अपने बिचा केछ मनुक्खें गी चुनन, मतलब यहूदा, जीसी बरनबास अखया जन्दा ऐ, ते सिलास गी जेड़ा प्राऐं च गुआई करदा ऐ; ते उनेंगी पौलुस ते बरनबास दे कन्नें अन्ताकिया शैर पेजन। "
ACT,15,23,"ते उनें उन्दे अथ्थ ए लिखी पेजया; “अन्ताकिया लाके ते सीरिया शैर ते किलिकिया दे लाकें दे रौने आले प्राऐं गी जेडे दुई जातीयें बिचा न, प्रेरित ते अगबें प्राऐं तर्फुं नमश्कार। "
ACT,15,24,"असें सुनया ऐ, के साड़े बिचा केईयें उत्थें जाइयै, तुसेंगी अपनी गल्लें कन्नें मुशकल च दीता; ते थूआड़े मन ओलटे फेरी दिते न लेकन असें उनेंगी उक्म नेई दिता हा। "
ACT,15,25,"एस आसतै असें एक मन ओइयै ठीक समझया, के केछ चुने दे मनुक्खें गी अपने प्यारे बरनबास ते पौलुस दै कन्नें थूआड़े कोल पेजचै। "
ACT,15,26,ए तां ऐसे मनुक्ख न जिनें अपने प्राण साड़े प्रभु यीशु मसीह दे नां दी खातर बाजी च सुट्टी दिते न। 
ACT,15,27,"ते एस आसतै असें यहूदा ते सिलास गी पेजया ऐ, जेडे अपने थमां बी ए गल्लां बोली देगन। "
ACT,15,28,"पवित्र आत्मा गी, ते असेंगी बी ठीक लगया के इनें ठीक जरूरी गल्लें गी शुड़ीयै, थूआड़े ऊपर ओर पार नेई सुट्टचै; "
ACT,15,29,"के तोस मुरतें अगें बली किते दे ते खून खाने थमां, ते गला कोटे दे मांसे थमां, ते ब्यभिचार थमां दूर रवो। इंदे शा दूर रवो तां थूआड़ा पला ओग। अग्गें शोभकामनां।” "
ACT,15,30,"पी ओ विदा ओइयै अन्ताकिया शैर पुज्जे, ते सभा गी किठे करियै ओ चिठ्ठी उनेंगी देई दिती। "
ACT,15,31,ते ओ चिठ्ठी गी पढ़ीयै ओस शिखया दी गल्ल ऊपर मते खोश ओए। 
ACT,15,32,"ते यहूदा ते सिलास ने जेड़े अप्पुं बी पविख्ब्कते हे, मती सारी गल्लें कन्नें मसीह विश्वासी प्राऐं गी शिखया देइयै मजबूत कित्ता। "
ACT,15,33,"यहुदा ते सिलास उत्थें केछ देन रेइयै, प्राऐं कोला शान्ति कन्नें विदा ओए के अपने पेजने आलें दे कोल जांन। "
ACT,15,34,लेकन सिलास गी उत्थें रौना छैल लगया। 
ACT,15,35,ते पौलुस ते बरनबास अन्ताकिया च रेई गै; ते बाकी मते लोकें कन्नें प्रभु दे वचन दी शिखया दिन्दे ते शोभ समाचार सनांदे रे। 
ACT,15,36,"केछ देन बाद पौलुस ने बरनबास गी अखया, “जिन्नें-जिन्नें शैरें च असें प्रभु दा वचन सनाया हा, आओ, पी उत्थें जाईयै अपने प्राऐं गी दिखचै कि ओ कदें न।” "
ACT,15,37,"ओस बेलै बरनबास ने यूहन्ना गी जीसी मरकुस अखया जन्दा ऐ, कन्नें लेने दा बचार कित्ता। "
ACT,15,38,"लेकन पौलुस ने उसी जेड़ा पंफूलिया लाके च उन्दे थमां लग्ग ओई गिया हा, ते सेबा दे कम ऊपर उन्दे कन्नें नेई गिया, उसी कन्नें लेई जाना छैल नेई समझया। "
ACT,15,39,"एस अासतै ऐसा शिकबा ओया के ओ एक दुए थमां लग्ग ओई गै; ते बरनबास, मरकुस गी लेइयै चाजे ऊपर साइप्रस टापू गी चली गिया। "
ACT,15,40,"लेकन पौलुस ने सीलास गी चुनी लेता, ते प्राऐं थमां परमेसर दी क्रपा च सोंपियै अन्ताकिया शैर गी चली गिया; "
ACT,15,41,ते ओ कलीसिया गी मजबूत करदे ओई सीरिया ते किलिकिया लाकें थमां ओदे ओई निकलया। 
ACT,16,1,"पी ओ दिरबे ते लुस्त्रा शैर च बी गिया, ते उत्थें तीमुथियुस नां दा एक चेला हा, जेड़ा कुसे वश्वासनी यहूदी दा पुत्र हा, लेकन ओस दा पिता यूनान देश दा रौने आला हा। "
ACT,16,2,ओ लुस्त्रा ते इकुनियुम शैर दे विश्वासी प्राऐं च अच्छे नां आला हा। 
ACT,16,3,"पौलुस दी मरजी ही के ओ ओदे कन्नें चलै; ते जेडे यहूदी लोग उनें जगें च हे उन्दे कारन ओस ने ओस दा खतना कित्ता, किके ओ सब जांनदे हे, के ओस दा पिता यूनान दा रौने आला हा। "
ACT,16,4,"ते शैर-शैर जंदे मौके पौलूस ते उन्दे साथी उनें विधियें गी जेड़ीयां यरूशलेम दे प्रेरितें ते अगबें बनाए दी हियां, मनने आसतै उनेंगी पजांदे जंदे हे। "
ACT,16,5,एस चाली कलीसियां विश्वास च मजबूत ओदीयां गेईयां ते गिनत्री बेच अर देन बददीयां गेईयां। 
ACT,16,6,"ते ओ फ्रूगीया ते गलातिया लाकें बिचें ओईयै गै, किके पवित्र आत्मा ने उनेंगी एशिया दे लाके च वचन सनाने लेई मना कित्ता। "
ACT,16,7,"ते उनें मूसिया लाकें दे कोल पुजियै, बितूनिया दे लाके च जाना चाया; लेकन पवित्र आत्मा ने उनेंगी जाना नेई दीता। "
ACT,16,8,एस आसतै ओ मूसिया दे लाकें थमां ओइयै त्रोआस दे बंदरगाह आले शैर च आए। 
ACT,16,9,"उत्थें पौलुस ने रातीं एक दर्शन दिखया के एक मकिदुनी लाके च रौने आले मनुक्ख ने खड़ोईयै, ओस कन्नें अर्ज करदे ओई आखदा ऐ, “समुंद्र दे पार उतरीयै मकिदुनिया लाके च आ, ते साड़ी मदद कर।” "
ACT,16,10,"ओदे ए दर्शन दिखदे गै असें फोरन मकिदुनिया लाके च जाना चाया, ए समझियै के परमेसर ने उनेंगी शोभ समाचार सनाने आसतै असेंगी बलाया ऐ। "
ACT,16,11,एस आसतै त्रोआस थमां समुंदरी चाज खोलीयै अस सीधे सुमात्राके टापू ते दुए देन नियापुलिस बंदरगाह च आए। 
ACT,16,12,"उत्त्थुआं दा अस फिलिप्पी शैर पुज्जे, जेड़ा मकिदुनिया लाके दा बड्डा शैर ते रोमियें दी बस्ती ऐ; ते अस ओस शैर च केछ देन तकर रे। "
ACT,16,13,"यहूदीयें दे बसां देन अस शैर दे दरबाजे दे बार नदी दे कंढे ए समझियै गै के उत्थें यहूदीयें दे प्रार्थना करने दी जगह ओनी, ते बेईयै उनें जनानियें कन्नें जेड़ीयां किठीयां ओई दियां हियां, गल्लां करन लगे। "
ACT,16,14,"लुदिया नां दी थुआथीरा शैर दी बैंजनी कपड़े बेचने आली एक पक्त जनानी सुना करदी ही, जेडी परमेसर दी सच्ची आराधना करने आली ही। प्रभु ने ओस दा मन खोलया के ओ पौलुस दी गल्लें ऊपर मन ला। "
ACT,16,15,"जेस लै ओस अपने कराने समेत पवित्रशनांन लेता, ते ओस ने साड़े कन्नें अर्ज कित्ती, “जेकर तोस मीकी प्रभु दी वश्वासिनी समझदे ओ, तां चलीयै मेरे कर रवो,” ते ओ असेंगी मनाईयै लेई गेई। "
ACT,16,16,"जेस लै अस प्रार्थना करने दी जगा जा करदे हे, तां असेंगी एक दासी मिली जेस च पविख दै बारै बोलने दी आत्मा ही; ते ओ पविख दे बारै च बोलने कन्नें अपने स्वामियें आसतै मते पैसे कमाइयै लेई औंदी ही। "
ACT,16,17,"ओ पौलुस दे ते साड़े पिछें आईयै करलाना लगी, “ए मनुक्ख परम प्रधान परमेसर दे दास न, जेड़े असेंगी मुक्ति दे रस्ते दी कानी सनांदे न।” "
ACT,16,18,"ओ मते देन तकर ऐसा गै करदी रेई; लेकन पौलुस दुखी ओया, ते मुड़ीयै ओस दोष्टआत्मा गी अखया, “आंऊँ तुगी यीशु मसीह दे नां कन्नें उक्म दीना ऐं, के ओस बिचा निकली जा।” ते ओ उसै घड़ी निकली गेई। "
ACT,16,19,"जेस लै ओदे स्वामियें दिखया के साड़ी कमाई दी आस जंदी रेई, तां पौलुस ते सीलास गी पकड़ीयै चौक च प्रधानें दे कोल खिची लेई गै; "
ACT,16,20,"ते उनेंगी फोजदारी दे मुखीयें दे कोल लेई गै ते आखया, “ए लोग जेड़े यहूदी न, साड़े शैर च बड़ी अलचल मचा करदे न; "
ACT,16,21,"ते ऐसीयां रितीयां सना करदे न, जिनेंगी ग्रहण करना जां मनना साड़े रोम दे रौने आलें आसतै ठीक नेईयैं।” "
ACT,16,22,"ओस बेलै पीड़ दे लोग पौलुस ते सिलास दे बरोध च किठे ओइयै उन्दे ऊपर चढ़ी गै, ते मुखियें उन्दे कपड़े फाटीयै तुआरी दिते, ते उनेंगी बैंत मारने दा उक्म दित्ता। "
ACT,16,23,ते मते सारे बैंत मराइयै उनें उनेंगी गी जेले च पाई दीता ते जेल दे मालक गी उक्म दित्ता के उनेंगी चोकसी कन्नें रखै। 
ACT,16,24,ओस ने ऐसा उक्म पाइयै उनेंगी अन्दर दी कोठरी च रखया ते उन्दे पैर काठे च ठोकी दिते। 
ACT,16,25,"अधी रातीं दे लगपग पौलुस ते सीलास प्रार्थना करदे ओई परमेसर दे पजन गा करदे हे, ते कैदी उन्दी राधना गी सुना करदे हे। "
ACT,16,26,"इन्नें च एकदम पुंचल ओया, इत्थें तकर के जेले दी मनेद हिली गेई, ते फोरन सारे बड्डे दरबाजे खुली गै; ते सारे दे बंधन खुली गै। "
ACT,16,27,"जेल दा मालक जागी गिया, ते जेले दे दरवाजे खुले दिखियै समझया के कैदी नस्सी गै न, एस आसतै ओस ने तलवार खिचीये अपने आप गी मारना चाया। "
ACT,16,28,"लेकन पौलुस ने उच्ची बाज कन्नें पुकारियै उसी आखया, “अपने आप गी केछ आनी नेई पजा, किके आस सारे इत्थें गै न।” "
ACT,16,29,"ओस बेलै ओ दिया मंगाइयै अन्दर आया, ते कम्बदे ओई पौलुस ते सीलास दे अगें किरया; "
ACT,16,30,"ते उनेंगी बार आनीयै आखया, “ए सज्जनो, उद्धार पाने आसतै आंऊँ के करां?” "
ACT,16,31,"उनें आखया, “प्रभु यीशु मसीह ऊपर विश्वास कर, तां तू ते तेरा सारा कराना उद्धार पाग।” "
ACT,16,32,ते उनें उसी ते ओदे सारे कर दे लोकें गी प्रभु दा वचन सनाया। 
ACT,16,33,"रातीं उसै बेलै ओस ने उनेंगी लेईयै उन्दे जखम धोते, ते ओस ने अपने सारें लोकें समेत पवित्रशनांन लेता। "
ACT,16,34,"ओस बेलै ओ उनेंगी अपने कर च लेइयै उन्दे अगें रुट्टी रखी, ते सारे कराने समेत परमेसर ऊपर विश्वास करियै खुशी मनाई। "
ACT,16,35,जेलै अगला देन ओया ओस बेलै मुखियें सपाइयें दे अथ्थें अखी पेजया के उनें मनुक्खें गी शुड़ी दियो। 
ACT,16,36,"जेल दे मालक ने ए गल्लां पौलुस कन्नें आखीयां, “मुखीयें तुसेंगी शुड़ने दा उक्म दीत्ता ऐ। एस आसतै ऊन निकलियै कुशल कन्नें चली जाओ।” "
ACT,16,37,"लेकन पौलुस ने ओसगी आखया, “उनें असेंगी जेड़े अस रोम दे रौने आले मनुक्ख न, कसुरबार समझीयै बगैर लोकें दै सामने मारया ते जेल च सुट्टया, ते ऊन के चोरीयै कडा करदे न? ऐसा नेई; लेकन ओ अप्पुं आईयै असेंगी बार कडन।” "
ACT,16,38,"सपाइयें ए गल्लां मुखियें कन्नें सूनाईयां, ते ओ ए सुनियै के ओ रोमी न, डरी गै, "
ACT,16,39,"ते आईयै उनेंगी मनाया, ते बार लेइयै अर्ज कित्ती के शैर बिचा चली जांन। "
ACT,16,40,"ओ जेले बिचा निकलीयै लुदिया दे उत्थें गै, ते मसीह प्राऐं कन्नें पेंट करियै उनेंगी शान्ति दिती, ते चली गै। "
ACT,17,1,"पी पौलुस ते सिलास अम्फिपुलिस ते अप्पुलोनिया शैर चें ओइयै थिस्सलुनीके शैर आए, जिथें यहूदीयें दा एक प्रार्थनाकार हा। "
ACT,17,2,"पौलुस अपनी रिती दे मताबक उन्दे कोल गिया, ते त्रै यहूदीयें दे बसां दे देन तकर पवित्र शास्त्रां बिचा उन्दे कन्नें बैस कित्ती; "
ACT,17,3,"ते उन्दा मतलब खोली-खोलीयै समझांदा हा के मसीह गी दोख चेलना, ते मरें दे बिचा जिन्दा ओना, जरुरी हा; ते “इयै यीशु जेस दी आंऊँ तुसेंगी कथा सनाना ऐं, मसीह ऐ।” "
ACT,17,4,"उन्दे बिचा कन्नें यहूदीयें, ते पक्त यूनानीयें बिचा मतें सारें, ते मती सारी कुलीन जनानियें मनी लेता, ते पौलुस ते सीलास कन्नें मिली गै। "
ACT,17,5,"लेकन यहूदी लोक जलन कन्नें परोइयै बजार थमां केछ दुष्ट मनुक्खें गी अपने कन्नें लेता, ते पीड किठी करियै शैर च रौला पाना लगे, ते यासोन दे कर ऊपर अमला करियै पौलुस ओर सिलास गी लोकें दे सामने आनना चाया। "
ACT,17,6,"ते उनेंगी उत्थें नेई दिखीयै, ओ ए करलांदे ओई यासोन ते केछ विश्वासी प्राऐं गी शैर दे मुखीयें अगें खिची लेई आए, “ए लोग न जिनें दुनिया गी ओलट पोलट करी दीता ऐ, ए इत्थें बी आई गै न। "
ACT,17,7,"ते यासोन ने उनेंगी गी अपने इत्थें स्वागत कित्ता ऐ, ते ए सब दे सब ए आखदे न के यीशु राजा ऐ, ते कैसर रोमी सम्राट दे उक्में दा बरोध करदे न।” "
ACT,17,8,जेलै पीड़ ते शैर दे मुखीयें ए गल्लां सुनियाँ ते कबराई गै। 
ACT,17,9,एस आसतै उनें यासोन ते बाकी लोकें गी जमानत ऊपर छूड़ी दीता। 
ACT,17,10,विश्वासी प्राऐं फोरन रातो रात पौलुस ते सीलास गी बिरीया शैर च पेजी दीता; ते ओ उत्थें पुजियै यहूदीयें दे प्रार्थनाकार च गै। 
ACT,17,11,"ए लोग तां थिस्सलुनीके शैर दे यहूदीयें थमां पले हे, ते उनें बड़ी इच्छया दे कन्नें वचन गी ग्रहण कित्ता, ते अर रोज पवित्र शास्त्र बिचा तुपदे रे के ए गल्लां इयां गै न जां नेई। "
ACT,17,12,"एस आसतै उन्दे बिचा मतें सारें, ते यूनानी कुलीन जनानियें बिचा ते मड़दें बिचा मतें विश्वास कित्ता। "
ACT,17,13,"लेकन जेस लै थिस्सलुनीके दे यहूदी जानी गै के पौलुस बिरीया शैर च बी परमेसर दा वचन सनांदा ऐ, तां उत्थें बी आईयै लोकें गी बकाने ते अलचल मचाना लगे। "
ACT,17,14,ओस बेलै विश्वासी प्राऐं फोरन पौलुस गी विदा कित्ता के समुंद्र दे कंढे चली जा; लेकन सीलास ते तीमुथियुस बिरिया च गै रेई गै। 
ACT,17,15,पौलुस दी मदद करने आले ओदे कन्नें एथेंस शैर तकर गै; ते सीलास ते तीमुथियुस आसतै ए उक्म पाइयै विदा ओए के ओ ओदे कोल जल्दी थमां जल्दी औंन। 
ACT,17,16,"जेस लै पौलुस एथेंस शैर च सिलास ते तीमुथियुस दा एन्तज़ार करदा हा, तां शैर गी मूरतें कन्नें परोते दा दिखियै ओस दा मन बड़ा दुआस ओया। "
ACT,17,17,"एस करी ओ प्रार्थनाकार च यहूदीयें क्न्ने ते परमेसर दा आदर करने आले पक्तें कन्नें, ते चौक ऊपर जेड़े लोग ओस कन्नें अर देन मिलदे हे, उन्दे कन्नें बैस करदा हा। "
ACT,17,18,"ओस बेलै इपीकूरी ते स्तोईकी दर्शन दिखने आलें बिचा केछ ओदे कन्नें सवाल करना लगे, ते कईयें आखया, “ए बकवादी के आखन चांदा ऐ?” लेकन दुऐं आखया, “ओ दूऐं देवतां दा परचार लगदा ऐ” किके ओ यीशु दा ते जींदा उठने दै बारै च शोभ समाचार सनांदा हा। "
ACT,17,19,"ओस बेलै ओ पौलूस गी अपने कन्नें अरियुपगुस नां दे मन्दर ऊपर लेई गै ते पूछ्या, “के अस जानी सकदे आं के ए नमी शिखया जेड़ी तू सनाना ऐ, के ऐ? "
ACT,17,20,"किके तू ओचन गल्लां असेंगी सनाना ऐ, एस आसतै अस जाननयां चानयां न के इंदा मतलब के ऐ?” "
ACT,17,21,"(एस आसतै के सारे एथेंस वासी ते परदेसी जेडे उत्थें रौंदे हे, नमीं-नमीं गल्लां सुनने दे सवाय ओर कुसे कम च बेला नेई बतांदे हे।) "
ACT,17,22,"ओस बेलै पौलुस ने अरियुपगुस नां दे मन्दर बेच खड़ोइयै आखया, “ए एथेंस दे लोको, आंऊँ दिखाना ऐं के तोस अर गल्ल च देवतें गी बडे मनने आले ओ। "
ACT,17,23,"किके मै फिरदे-किरदे जेस लै थूआड़ी पुजने दी चीजें गी दिखा करदा हा, तां एक ऐसी के वेदी बी दिखी, जेस ऊपर लिखा हा, अनजाने इश्वर आसतै। एस आसतै जिसी तोस बगैर जाने दे पूजदे ओ, आंऊँ तुसेंगी ओस दा समाचार सनाना। "
ACT,17,24,"जेस परमेसर ने तरती ते ओस दी सारियें चीजें गी बनाया, ओ सोर्ग ते तरती दा स्वामी ओदे ओई अथ्थें दे बनाए दे मंदरें च नेई रौंदा; "
ACT,17,25,"नां किसे चीज दी जरूरत दे कारन मनुक्ख दे अथ्थें दी सेवा लेंदा ऐ, किके ओ अप्पुं गै सबनीं गी जांन ते सहा ते सब केछ दिन्दा ऐ। "
ACT,17,26,"ओस ने एक गै चीज कन्नें मनुक्ख दियां सब जातीयां सारी तरती ऊपर रौने आसतै बनाईयां न; ते उन्दे बनाए दा बेला ते रौने दे बन्ना एस आसतै बनाया ऐ, "
ACT,17,27,"के ओ परमेसर गी तुपन, कदें उसी फरोलीयै पांन, तां जे ओ साड़े कुसे थमां बी दूर नेईयैं। "
ACT,17,28,"किके अस ओदे च गै जिन्दे रौने, ते चलने फिरने, ते बनें दे रौनयां न; जियां थूआड़े किन्नें कवियें बी सेई गलाया ऐ, अस तां ओदे गै वंश न। "
ACT,17,29,"एस आसतै परमेसर दे बच्चे ओदे ओई असें ए समझना ठीक नेईयैं के परमेसर दा रूप सुन्ने जां रुपे जां पत्थर आला लेखा ऐ, जेड़ी मनुक्ख दी कारीगरी ते सोच कन्नें कढे दे ओंन। "
ACT,17,30,"एस आसतै परमेसर ने लोकें दे अन जानें दे बेलै च त्यान नेई दीता, लेकन ऊन सब जगा सब मनुक्खें गी मने गी फेरने दा उक्म दिन्दा ऐ। "
ACT,17,31,"किके ओस ने एक देन पक्का किते दा ऐ, जेस च ओ ओस मनुक्ख थमां तर्म कन्नें दुनिया दा न्याय करग, जिसी ओस ने चुनें दा ऐ, ते उसी मरें दे बिचा जिन्दा करीयै एस गल्ल दा सारें ऊपर सबूत करी दिती ऐ।” "
ACT,17,32,"मरें दे बिचा जींदा ओनें दी गल्ल सुनीयै केछ तां मज़ाक करना लगे, ते कईयें आखया, “ए गल्ल अस थूआड़े थमां पी कदें सुनगे।” "
ACT,17,33,एस ऊपर पौलुस उन्दे बिचा निकली गिया। 
ACT,17,34,"लेकन केछ मनुक्ख ओदे कन्नें मिली गै, ते प्रभु यीशु पर विश्वास कित्ता; जींदे च दियुनुसियुस जेड़ा अरियुपगुस दा सदस्य हा, ते दमरिस नां दी एक जनानी ही, ते उन्दे कन्नें ओर बी लोग हे। "
ACT,18,1,एस थमां बाद पौलुस एथेंस शैर गी छुड़ीयै कुरिन्थुस शैर च आया। 
ACT,18,2,"ते उत्थें उसी अक्विला नां दा एक यहूदी मिलया, जेस दा जन्म पुन्तुस लाके च ओया हा। ओ अपनी करेआली प्रिसकिल्ला दे कन्नें इतालिया देश दा तौला गै आए दा हा, किके क्लौदियुस बादशाह ने सब यहूदीयें गी रोम दा निकलने दा उक्म दिते दा हा, एस आसतै ओ उन्दे उत्थें गिया। "
ACT,18,3,"ते पौलुस दा ते अक्विला दा एक गै केसव हा, एस आसतै पौलुस उन्दे कन्नें रिया, ते ओ कम करना लगे; ते उन्दा केसब तम्बू बनाने दा हा। "
ACT,18,4,ते पौलुस अर एक यहूदीयें दे बसां दे देन प्रार्थनाकार च बैस करियै यहूदीयें ते यूनानीयें गी बी समझांदा हा के प्रभु यीशु मसीह पर विश्वास करो। 
ACT,18,5,"जेस लै सीलास ते तीमुथियुस मकिदुनिया लाकें बिचा आए, तां पौलुस वचन सनाने दी मने कोला यहूदीयें गी गुआई देने लगया के यीशु गै मसीह ऐ। "
ACT,18,6,"लेकन जेस लै यहूदी पौलुस दे बरोध ते निंदया करना लगे, तां ओस ने अपने कपड़े झाड़ीयै उनेंगी अखया, “थूआड़ा खून थूआड़े सेर ऊपर गै रबे! आंऊँ बेकसुर आं। ऊन थमां आंऊँ दुई जातीयें कोल जागा।” "
ACT,18,7,"ते ओ प्रार्थनाकार दा चलीयै तीतुस यूसतुस नां दे परमेसर दे एक पक्त दे कर च आया, जेस दा कर प्रार्थनाकार कन्नें लगे दा हा। "
ACT,18,8,ओस बेलै प्रार्थनाकार दे प्रधान क्रिस्पुस ने अपने सारे कराने समेत प्रभु ऊपर विश्वास कित्ता; ते मते कुरिन्थवासी सुनियै विश्वास कित्ता ते पवित्रशनांन लेता। 
ACT,18,9,"ते प्रभु ने एक राती दर्शन च पौलुस कन्नें आखया, “मत डर, बरना सनांदा जा चोप्प नेई रो; "
ACT,18,10,"किके आंऊँ तेरे कन्नें आं, ते कोई बी तेरे ऊपर चड़ाई करियै तेरी आंनी नेई करग; किके एस शैर च मेरे ऊपर विश्वास करने आले मते लोग न।” "
ACT,18,11,एस आसतै पौलुस उन्दे बेच डेढ़ साल तकर परमेसर दा वचन सनांदा रिया। 
ACT,18,12,"जेस लै गल्लियो रोम च अखाया लाके दा राजपाल हा, तां यहूदी लोके न एक्का करियै पौलुस ऊपर अमला कित्ता, ते उसी न्याय आस न सामने अनीयै आखन लगे, "
ACT,18,13,"“ए लोकें गी समझांदा ऐ, के परमेसर दी अराधना ऐसी रिती कन्नें करो, जेड़ी मूसा दे कनून दे खलाफ ऐ।” "
ACT,18,14,"जेस लै पौलुस बोलने ऊपर गै हा, तां गल्लियो ने यहूदीयें गी आखया, “ए यहूदीयो, जे ए केछ बे न्यायी जां दुष्टता दी गल्ल ओंदी, तां ठीक हा के आंऊँ थूआड़ी सुनदा। "
ACT,18,15,"लेकन जे ए बैस बोलने च, ते नां च, ते थूआड़े इत्थें दे कनून दे बारै च ऐ, ते तोस गै जानो; किके आंऊँ इनें गल्लें दा न्यायी नेई बनना चांना।” "
ACT,18,16,ते गल्लियो नें उनेंगी न्याय आसन दे सामने दा बार कड़ाई दीता। 
ACT,18,17,ओस बेलै सब लोकें प्रार्थनाकार दे प्रधान सोस्थिनेस गी पकड़ियै न्याय आसन दे सामने मारया। लेकन गल्लियो ने इन गल्लां दी केछ बी चेंता नेई कित्ती। 
ACT,18,18,"पौलुस मते देन तकर कुरिन्थ शैर रिया। पी विश्वासी प्राऐं थमां विदा ओइयै किंख्रिया शैर च एस आसतै सेर मुंडाया, किके ओस ने मन्नत मनी दी ही, ते जाज ऊपर सीरिया लाके गी चली गिया ते ओदे कन्नें प्रिसकिल्ला ते अक्विला हे। "
ACT,18,19,"ओस ने इफिसुस शैर च पुजियै प्रिसकिल्ला ते अक्विला गी उत्थें शुड़या, ते अप्पुं प्रार्थनाकार च जाईयै यहूदीयें कन्नें बैस करना लगया। "
ACT,18,20,"जेस लै लोकें ओस कन्नें अर्ज कित्ती, “साड़े कन्नें ओर केछ देन रो।” ते ओस ने स्वीकार नेई कित्ता; "
ACT,18,21,"लेकन ए बोलियै उन्दे थमां विदा ओया, “जेकर परमेसर ने चाया तां आंऊँ थूआड़े कोल पी औगा।” ओस बेलै ओ इफिसुस थमां जाज खोलीयै चली गिया; "
ACT,18,22,ते कैसरिया च उतरीयै यरूशलेम शैर गी गिया ते कलीसिया गी नमश्कार करियै अन्ताकिया दे शैर च आया। 
ACT,18,23,"पी केछ देन रेइयै ओ अन्ताकिया दा निकलया, ते एक पासे थमां गलातिया लाके ते फ्रूगिया दे शैरें च सब चेलें गी मजबूत करदा फिरया। "
ACT,18,24,"अप्पुलोस नां दा एक यहूदी, जेस दा जन्म सिकन्दरिया शैर च ओया हा, जेड़ा विद्वान मनुक्ख हा ते पवित्र शास्त्र गी खरी चाली कन्नें जानदा हा, इफिसुस च आया। "
ACT,18,25,"ओस ने प्रभु दे रस्ते दी शिखया पाई दी ही, ते मन लाइयै यीशु दे बारै च ठीक-ठीक सनांदा ते सखांदा हा, लेकन ओ सेर्फ यूहन्ना पवित्रशनांन दी गल्ल गी जानदा हा। "
ACT,18,26,"ओ प्रार्थनाकार च बे डर ओइयै आखन लगया, लेकन प्रिसकिल्ला ते अक्विला ओस दीयां गल्लां सुनियै उसी अपने कार लेई गै ते परमेसर दा रस्ता उसी ओर बी ठीक-ठीक सनाया। "
ACT,18,27,जेसलै अप्पुलोस ने पक्का कित्ता के पार उतरीयै अखाया दे लाकें गी जां ते विश्वासी प्राऐं उसी इम्त देइयै चेलें गी ए लिखया के ओ ओस कन्नें खरी चाली मिलन; ते ओस ने उत्थें पुजियै उनें लोकें दी बड़ी मदद कित्ती जिनें परमेसर दी क्रपा दे कारन विश्वास कित्ता हा। 
ACT,18,28,"किके ओ पवित्र शास्त्र थमां प्रमाण देई-देइयै के यीशु गै मसीह ऐ, बड़ी प्रबलता कन्नें यहूदीयें गी सबनी दे सामने सखांदा रिया। "
ACT,19,1,"जेस लै अप्पुलोस कुरिन्थुस शैर च हा, तां पौलुस ऊपर दे सारे लाकें चा ओइयै इफिसुस च आया। उत्थें ओसदी केछ चेलें कन्नें पेंट ओई। "
ACT,19,2,"ओसने उन्दे क्न्ने आखया, “के तुसें विश्वास करदे बेलै पवित्र आत्मा पाया?” उनें उसी आखया, “असें तां पवित्र आत्मा दी चर्चा बी नेई सुनी जेडा पेंटेकोस्ट दे दिन ओया।” "
ACT,19,3,"पौलुस ने उन्दे कन्नें आखया, “तां पी तुसें केस किसम दा पवित्रशनांन लेता?” उनें आखया, “यूहन्ना जेडा पवित्रशनांन दित्ता हा।” "
ACT,19,4,"पौलुस ने आखया, “यूहन्ना ने ए आखीयै मने गी फेरने दा पवित्रशनांन दीता, के जेड़ा मेरे बाद आैने आला ऐ, ओस ऊपर मतलब यीशु ऊपर विश्वास करना।” "
ACT,19,5,ए सुनियै उनें प्रभु यीशु दे नां च पवित्रशनांन लेता। 
ACT,19,6,"जेस लै पौलुस ने उन्दे ऊपर अथ्थ रखे, तां पवित्र आत्मा उन्दे ऊपर उतरया, ते ओ सारे लग्ग-लग्ग पाषा बोलने ते पविखबाणी करना लगे। "
ACT,19,7,ए लगपग बारां मनुक्ख हे। 
ACT,19,8,"पौलुस प्रार्थनाकार च जाइयै त्रै मीने तकर निडर ओइयै बोलदा रिया, ते परमेसर दे राज दे बारै च प्रचार करदा ते समझांदा रिया। "
ACT,19,9,"लेकन जेस लै केछ लोकें कठोर ओइयै ओसदी नेई मन्नी बरना लोकें दे सामने एस रस्ते गी बुरा आखन लगे, ते ओस ने उनेंगी छूड़ी दीता ते चेलें गी लग्ग करी दीता, ते अर रोज तुरत्रुस दी पाठ शाला च वचन दे बारै च चर्चा करदा हा। "
ACT,19,10,"दो साल तकर इयै ओंदा रिया, इत्थें तकर के आसीया लाके दे रौने आले के यहूदी के यूनानी सबनी प्रभु दा वचन सुनी लेता। "
ACT,19,11,ते परमेसर पौलुस दे अथ्थें थमां चमत्कार दे कम दसदा हा। 
ACT,19,12,"इत्थें तकर के रुमाल ते कपड़े ओदी जेंद क्न्ने छुआईयै बमारें ऊपर सुटदे हे, ते उन्दी बमारियां ठीक ओई जंदियां हाँ; ते दोष्टआत्मायें उन्दे बिचा निकली जंदियां हाँ। "
ACT,19,13,"लेकन केछ यहूदी लोक जेडे फाँडा करदे फिरदे हे, ए करना लगे के जिन्दे बेच दोष्टआत्मायें ओंन उन्दे ऊपर प्रभु यीशु दा नां आखीयै फुकां देन लगे, “जेस यीशु दा परचार पौलुस करदा ऐ, आंऊँ तुगी ओस दे गै नां दी कसम दीनां ऐं।” "
ACT,19,14,"ते स्किक्वा नां दे एक यहूदी प्रधान याजकें दे सत पुत्र हे, जेडे इयां गै करदे हे। "
ACT,19,15,"लेकन दोष्टआत्मा ने उनेंगी जबाब दीता, “यीशु गी आंऊँ जाननी आं, ते पौलुस गी बी पन्छाननी आं, लेकन तोस कोन ओ?” "
ACT,19,16,"ते ओस मनुक्ख ने जेस च दोष्टआत्मा ही उन्दे ऊपर कूदीयै ते उनेंगी बैंश च अनीयै, उन्दे ऊपर ऐसा अमला कित्ता के ओ नंगे ते कहाल ओइयै ओस करा दा निकलीयै नस्से। "
ACT,19,17,"ते ए गल्ल इफिसुस शैर च रौने आले सब यहूदी ते यूनानी बी जानी गै, ते उन्दे सबनी ऊपर डर छाई गिया; ते प्रभु यीशु दे नां दी बड़ाई ओई। "
ACT,19,18,"ते जीनें विश्वास कित्ता हा, उन्दे बिचा मते सारें आईयै अपने-अपने पैड़े कम्में गी मनी लेता ते परकट कित्ता। "
ACT,19,19,"ते जादू करने आलें बिचा मते सारें अपनी-अपनी पोथियाँ किठीयां करियै सबनी दे सामने जाली दितियां, ते जेस लै उन्दा मोल्ल जोड़या गिया, तां पंजाह जार चांदी दे सिक्के दे बराबर निकलया। "
ACT,19,20,एस चाली प्रभु दा वचन फैलदा ते लोकें दी जींदडी बदलदा गिया। 
ACT,19,21,"जेस लै ए गल्लां ओई चुकीयां तां पौलुस ने आत्मा च ए फैसला कित्ता के मकिदुनिया ते अखाया प्रदेस थमां ओइयै यरूशलेम गी जां, ते आखया, “उत्थें जाने दे बाद मीकी रोम शैर गी बी दिखना जरूरी ऐ।” "
ACT,19,22,एस आसतै अपनी सेवा करने आलें बिचा तीमुथियुस ते इरास्तुस गी मकिदुनिया दे लाकें गी पेजीयै अप्पुं केछ देन आसीया लाकें च रेई गिया। 
ACT,19,23,ओस बेलै ओस विश्वास दे रस्ते दे बारै च बड़ी खलबली ओई। 
ACT,19,24,किके देमेत्रियुस नां दा एक सुनार अरतिमिस यूनानी देवी दे चांदी दे मंदर दा टांचा बनाइयै कारीगरें गी मते कम दुआनदा हा। 
ACT,19,25,"देमेत्रियुस ने उनेंगी ते इयै जेई चीजें दे कारीगरें गी किठा करियै आखया, “ए मनुक्खो, तोस जांनदे ओ के एस कम थमां असें किन्ना गै पैसा मिलदा ऐ। "
ACT,19,26,"ते तोस दिखदे ते सुनदे ओ के सेर्फ इफिसुस शैर च गै नेई, बरना एस आसतै सारे आसीया शैर च ए अखी अखीयै एस पौलुस ने मतें लोकें गी समझाया ते परमाया बी ऐ, के जेड़ी अथ्थ दी कारीगरी ओ परमेसर दी नेई यै। "
ACT,19,27,"ते ऊन छड़ी एक गल्ल दा गै डर नेई के साडे एस धंदे दी मशुरी जन्दी रौग, बरना ए के बड्डी देवी अरतिमिस दा मंदर तोच्छ समझा जाग, ते जिसी सारे आसीया लाके दे ते दुनिया पुजदी ऐ ओस दी मानता बी जन्दी रौग।” "
ACT,19,28,"पीड दे लोक ए सुनियै गुस्सै कन्नें परोई गेई ते करलाई-करलाई आखन लगे, “इफिसियों दी अरतिमिस बड्डी ऐ!” "
ACT,19,29,"ते सारे शैर च बड़ा अलचल मची गिया, ते लोकें मकिदुनिया वासी गयुस ते अरिस्तर्खुस गी जेडे पौलुस दै कन्नें सफर च हे, पकड़ी लेता, ते एक ओईयै चगान च दौड़ी गै। "
ACT,19,30,जेस लै पौलुस ने लोकें दे क्न्ने जाना चाया तां चेलें उसी जाना नेई दीता। 
ACT,19,31,"आसीया दे मुखीयें बिचा बी केई मित्रें ओदे कोल आखी पेजया, ते अर्ज कित्ती के चगान च जाईयै कष्ट नेई करयो। "
ACT,19,32,"उत्थें कोई केछ करलांदा हा, ते कोई केछ, किके सभा च बड़ी गड़बड़ी उया करदी ही, ते मते सारे लोग ए जांनदे बी नेई हे के अस केस आसतै किठे ओए दे न। "
ACT,19,33,"ओस बेलै उनें सिकंदर गी, जिसी यहूदीयें खड़ा किते दा हा, पीड बिचा अगें बदाया। सिकंदर अथ्थ दे शारे करियै लोकें गी जबाब देना चांदा हा। "
ACT,19,34,"लेकन जेस लै उनें जानी लेता के ओ यहूदी ऐ, तां सारें दे सारें एक बाज कन्नें कोई दो केंटे तकर करलांदे रे, “इफिसियों दी अरतिमिस बड्डी ऐ।” "
ACT,19,35,"एस करी शैर दे मंत्री ने लोकें गी चोप्प कराईये आखया, “ए इफिसुस दे लोको, कोन नेई जानदा के इफिसियों दे शैर बड्डी देवी अरतिमिस दे मंदर, ते अम्बर थमां किरी दी मूरत दी रखया करदा ऐ। "
ACT,19,36,"एस आसतै जेलै इनें गल्लें गी कोई रोकी नेई सकदा, तां ठीक ऐ, के तोस चोप्प रवो ते बगैर सोच बचार दे केछ नेई करो। "
ACT,19,37,किके तोस इनें मनुक्खें गी लेई आए ओ जेडे नां मन्दर गी लुटने आले न ते नां साड़ी देवी दी निंदया करने आले न। 
ACT,19,38,"जेकर देमेत्रियुस ते ओदे साथी कारीगरें गी कुसे कन्नें कोई गल ऊऐ तां कचैरी खुली दी ऐ, ते मुखीआ बी ऐंन; ओ एक दुए ऊपर दोष लान। "
ACT,19,39,"लेकन जेकर तोस कुसे ओर गल्ल दे बारै च केछ पूछना चांदे ओ, तां शैर दी सभा दे अगें फैसला कित्ता जाग। "
ACT,19,40,"किके अज दे चगड़े दे कारन साड़े ऊपर दोष लाए जाने दा डर ऐ, एस आसतै के एस दा कोई कारन नेई यैं, ते आस एस पीड़ दे किठे ओनें दा कोई जबाब नेई देई सकगे।” "
ACT,19,41,ए आखीयै ओस ने सभा गी विदा कित्ता। 
ACT,20,1,"जेस लै राउला थमोई गिया तां पौलुस ने चेलें गी बलाया ते इम्त देईयै समझाया, ते उन्दे थमां विदा ओइयै मकिदुनिया लाके आली बखी चली गिया। "
ACT,20,2,ओस सारे लाकें चे ओदे ओई ते चेलें गी मती सारी इम्त देईयै ओ यूनान दे लाके च आया। 
ACT,20,3,"जेस लै त्रै मीने रेइयै ओ उत्त्थुआं दा चाज ऊपर सिरिया लाके आली बखी जाने आला हा, तां यहूदी उसी मारने च लगे, एस आसतै ओसने ए फ़ैसला कित्ता के मकिदुनिया दे लाके थमां ओदे ओई बापस जा। "
ACT,20,4,"बिरीया दे पुर्रुस दा पुत्र सोपत्रुस ते थिस्सलुनीके शैर बिचा अरिस्तर्खुस ते सिकुन्दुस, ते दिरबे शैर दा गयुस, ते तीमुथियुस, ते आसीया लाके दा तुखिकुस ते त्रुफिमुस आसीया तकर ओदे कन्नें आए। "
ACT,20,5,ओ अगें जाईयै त्रोआस च असेंगी बलगदे रे। 
ACT,20,6,"ते अस खमीर रुट्टी दे त्यार दे बाद फिलिप्पी दा चाज ऊपर चढ़ीयै पंज देन च त्रोआस च उन्दे कोल पुज्जे, ते सत देन तकर उत्थें गै रे। "
ACT,20,7,"अफ्ते दे पैले देन जेस लै अस रुट्टी तोड़ने आसतै किठे ओए, तां पौलुस ने जेड़ा दुए देन चली जाने आला हा, उन्दे कन्नें गल्लां कित्तियां; ते अधी रातीं तकर गल्लां करदा रिया। "
ACT,20,8,"जेस उपरली कोठी अस किठे ओए दे हे, ओस च मते दीपक जला दे हे। "
ACT,20,9,"ते यूतुखुस नां दा एक जवान खिड़की ऊपर बैठे दा गैरी निंदर च डुबा दा हा। जेस लै पौलुस चेर तकर गल्लां करदा रिया तां ओ निंदर दी चपकी च त्री कोठी उपरा डिगी गिया, ते मरे दा चुकया। "
ACT,20,10,"लेकन पौलुस उतरीयै ओदे उपर लेटी गिया, ते गल्लें क्न्ने लाइयै आखया, “कबराओ नेई; किके ओस दा प्राण उसै च गै।” "
ACT,20,11,ते ऊपर जाइयै रुट्टी तोड़ी ते खाईयै इन्नें चेर तकर उन्दे कन्नें गल्लां करदा रिया के सबेरा ओई गयी। पी ओ चली गिया। 
ACT,20,12,ते ओ ओस जवान गी थले दा जिंदा लेई आए ते मती शान्ति पाई। 
ACT,20,13,"अस पैलें गै चाज ऊपर चढ़ीयै अस्सुस शैर गी एस बचार कन्नें गै, के उत्त्थुआं दा अस पौलुस गी चाज ऊपर चढ़ाई लेचै, किके ओस ने ए एस आसतै फ़ैसला कित्ता हा, के ओ अप्पुं गै पैदल जाने आला हा। "
ACT,20,14,जेस लै ओ अस्सुस शैर च असेंगी मिलया तां अस उसी चढ़ाईयै चाज ऊपर मितुलेने शैर गी आए। 
ACT,20,15,"किके उत्त्थुआं दा चाज खोलियै अस दुए देन खियुस शैर दे सामने पुज्जे, तां अगलै देन सामुस दे टापू च जाई लगे; पी दुए देन मिलेतुस शैर च आए। "
ACT,20,16,"किके पौलुस ने इफिसुस दे शैर थमां ओदे ओई जाने दा फ़ैसला कित्ता हा, के कुते ऐसा नेई ऊऐ, के उसी आसीया च चेर लगे; किके ओ जल्दी च हा, के जेकर ओई सकै तां ओ पिन्तेकुस्त दे त्यार च यरूशलेम च रवै। "
ACT,20,17,"ते ओस ने मिलेतुस शैर थमां इफिसुस शैर च आखी पेजया, ते कलीसिया दे अगबें गी बलाया। "
ACT,20,18,"जेलै ओ ओदे कोल आए, तां उनेंगी आखया; “तोस जांनदे ओ, के पैलै गै देन थमां जेसलै आंऊँ आसीया लाके च पुजया, आंऊँ अर बेलै थूआड़े कन्नें केस चाली रिया। "
ACT,20,19,"मतलब बड़ी दीनगी कन्नें, ते अथरू कढ़ी-कढ़ीयै, ते उनें परिखियें च जेड़ीयां यहूदीयें दी साजश दै कारन मेरे ऊपर आई पेईयां, आंऊँ प्रभु दी सेवा करदा गै रिया; "
ACT,20,20,"ते जेड़ीयां-जेड़ीयां गल्लां थूआड़े फायदे दीहियां, उनेंगी सनाने ते लोकें दै सामने ते कर-कर सखाने आसतै कदें बी नेई चकया, "
ACT,20,21,बरन यहूदी ते यूनानियें गी चतान्दा रिया के परमेसर आले पासेगी मन फेरो ते साड़े प्रभु यीशु मसीह ऊपर विश्वास करो। 
ACT,20,22,"ते ऊन दिखो, आंऊँ पवित्र आत्मा दा बझे दा यरूशलेम गी जाना ऐं, ते नेई जानदा के उत्थें मेरे क्न्ने के के बितग; "
ACT,20,23,सेर्फ ए के पवित्र आत्मा अर शैर च गुआई देई-देइयै मेरे कन्नें आखदा ए के बंधन ते कलेश तेरे आसतै त्यार न। 
ACT,20,24,"लेकन आंऊँ अपने प्राण गी केछ नेई समझना के उसी प्यारा समझां, बरना ए के आंऊँ अपनी दौड़ गी ते ओस सेवा गी पूरा करां, जेड़ी मै परमेसर दी क्रपा दे शोभ समाचार ऊपर गुआई देने आसतै प्रभु यीशु थमां पाई दी ऐ। "
ACT,20,25,"ते ऊन दिखो, आंऊँ जानना ऐं के तोस सब जींदे च आंऊँ परमेसर दे राज दा प्रचार करदा फिरया, मिग्गी पी नेई दिखगे ओ। "
ACT,20,26,"एस आसतै आंऊँ अज दे देन थूआड़े कन्नें गुआई देइयै आखन ऐ, थूआड़े चां कोई प्रभु यीशु मसीह ऊपर विश्वास करने दे पैलें मरी जा तां ए अत्या च मेरा कसूर नेई ओग। "
ACT,20,27,किके आंऊँ परमेसर दी सारे मर्जी गी तुसेंगी पूरी रिती कन्नें सनाने आसतै नेई चकया। 
ACT,20,28,"एस आसतै अपनी ते पूरे चोण्ड दी रखया करो; जेस कलीसिया च पवित्र आत्मा ने तुसेंगी अगबें बनादा ऐ, के तोस परमेसर दी कलीसिया दी रखया करो, जिसी ओनें अपने खून कन्नें खरीदी लेते दा ऐ। "
ACT,20,29,"आंऊँ जानना ऐं, के मेरे जाने थमां बाद गलत शिक्षा देने आले औगन, ते थूआड़ा बड़ा नकसान करगन जेड़े फाड़ने आले पेड़िऐ जिए ओगन। "
ACT,20,30,"थूआड़े गै बिचा बी ऐसे-ऐसे मनुक्ख निकलगन, जेडे चेलें गी अपने पिछें खीचने आसतै तरेडीयां गल्लां आखगन। "
ACT,20,31,"एस आसतै बिजे दे रवो, ते जाद करो के मै त्रै साल तकर रात देन रोई-रोई अर एक गी चताना देना नेई छूड़या। "
ACT,20,32,"ते ऊन आंऊँ तुसेंगी परमेसर गी, ते ओदे क्रपा दे वचन गी सौपी दिना ऐं; जेड़ा थूआड़ी तरक्की करी सकदा ऐ, ते सब पवित्र किते दे लोकें च सांझी करियै जे परमेसर ने थूआड़े आसतै रखे दा ऐ देई सकदा ऐ। "
ACT,20,33,"मै कुसे दे चांदी, सुन्ने जां कपड़े दा लालच नेई कित्ता। "
ACT,20,34,तोस अप्पुं गै जांनदे ओ के इनें अथ्थें गै मेरी ते मेरे साथियें दियां जरूरतां पूरायां कित्तियां। 
ACT,20,35,"मै तुसेंगी सब केछ पूरा करियै दसया, के एस रिती कन्नें मैनत करदे ओई कमजोरें गी संभालना ते प्रभु यीशु दे वचन याद रखना जरूरी ऐ, जेड़ा ओनें अप्पुं गै आखे दा ऐ; लेने थमां देना तन्न ऐ।” "
ACT,20,36,ए आखीयै ओस ने घुटने टेके ते उन्दे सारें कन्नें प्रार्थना कित्ती। 
ACT,20,37,ओस बेलै ओ सब रोई उठे ते पौलुस दे गल्लें लगियै उसी चूमना लगे। 
ACT,20,38,"ओ ख़ास करियै एस गल्ल आसतै बसोस करदे हे, जेड़ी गल्ल ओस ने अखी ही, के तोस मिगी पी नेई दिखगे। ते ओस बेलै उनें उसी चाज तकर पजाया। "
ACT,21,1,"जेस लै असें उन्दे थमां लग्ग ओईयै समुंदरी सफ़र शुरू कित्ता, तां सीधे रस्ते थमां कोस टापू च आए, ते दुए देन रुदुस टापू च, ते उत्त्थुआं पतरा टापू च आए। "
ACT,21,2,"उत्थें एक चाज फीनीके गी जंदा मिलया, ते असें ओस ऊपर चढ़ीयै सफ़र शुरू कित्ता। "
ACT,21,3,"जेस लै साइप्रस टापू लबया, तां असें उसी खबे अथ्थ छूड़या, ते सीरीया लाके गी चलीयै सूर शैर च उतरे; किके उत्थें चाज दा माल तुआरना हा। "
ACT,21,4,ते असेंगी उत्थें चेलें लबे तां अस उत्थें सत देन तकर रे। उनें पवित्र आत्मा दे सखाए पौलुस गी गलाया के यरूशलेम नेई जाने दी अर्ज कित्ती। 
ACT,21,5,"सत दिने दे बाद जेस लै साड़े जाने दे देन पूरे ओई गै; ते सबनी जनानियें ते बच्चें समेत असेंगी शैर दे बार तकर पजाया; ते असें समुन्दर दे कंढे ऊपर घुटने टेकियै प्रार्थना कित्ती, "
ACT,21,6,"ओस बेलै एक दुए थमां विदा ओइयै, अस तां चाज ऊपर चढ़े ते ओ अपने-अपने कर बापस गै। "
ACT,21,7,"जेस बेलै अस सूर शैर थमां समुन्दरी सफर पूरा करियै पतुलिमयिस शैर च पुज्जे, ते विश्वासी प्राऐं गी नमश्कार करियै उन्दे कन्नें एक देन ओर रे। "
ACT,21,8,"दुए देन अस उत्त्थुआं दा चलीयै कैसरिया शैर च आए, ते फिलिप्पुस शोभ समाचार पर्चारक दे कर च जेड़ा सत्तें बिचा एक हा; जाइयै ओदे उत्थें रे। "
ACT,21,9,"ओस दीयां चार कवारियां कुड़ीयां हाँ, जेड़ीयां पविखवाणी करदी हाँ। "
ACT,21,10,"जेलै अस उत्थें मते देन रेई चुके, तां अगबुस नां दा पविखवक्ता यहूदीया लाके थमां आया। "
ACT,21,11,"ओस ने साडे कोल आईयै पौलुस दा बैलट लेता, ते अपने अथ्थ पैर बन्नीयै अखया, “पवित्र आत्मा ए आखदा ऐ, के जेस मनुक्ख दा ए बैलट ऐ, उसी यरूशलेम च यहूदी एस रिती कन्नें बनी देगन, ते दुई जातीयें दे अथ्थ च सौपी देगन।” "
ACT,21,12,"जेस लै असें ए गल्लां सुनियां, तां असें ते उत्त्थुआं दे लोकें पौलुस कन्नें अर्ज कित्ती के यरूशलेम गी नेई जा। "
ACT,21,13,"लेकन पौलुस ने जबाब दीता, “तोस के करदे ओ, के रोई-रोइयै मेरा मन खराब करदे ओ? आंऊँ तां प्रभु यीशु दे नां खातर यरूशलेम नां सेर्फ कैद ओनें गै नेई बरना मरने लेई बी त्यार ऐं।” "
ACT,21,14,"जेस लै ओस नेई मनया तां अस ए आखीयै चोप्प ओई गै, “प्रभु दी मर्जी पूरी ऊऐ।” "
ACT,21,15,उनें दिने दे बाद असें त्यारी कित्ती ते यरूशलेम गी चली गै। 
ACT,21,16,"कैसरिया शैर बिचा बी केछ चेलें साड़े कन्नें ओई गै, ते अस मनासोन नां साइप्रस दे एक पराने चेलें गी इत्थें क्न्ने लेई आए, के अस ओदे उत्थें टिकचै। "
ACT,21,17,"जेस लै अस यरूशलेम च पुज्जे, ते विश्वासी प्रा मती खुशी कन्नें साड़े कन्नें मिले। "
ACT,21,18,"दुए देन पौलुस असेंगी लेइयै याकूब दे कोल गिया, जिथें सब अगबें किठे हे। "
ACT,21,19,"ओस बेलै ओस उनेंगी नमश्कार करियै, जेडे-जेडे कम परमेसर ने ओस दी सेवा थमां दुई जातीयें च किते हे, एक-एक करियै सारे सनाए। "
ACT,21,20,"उनें ए सुनीयै परमेसर दी मैमा कित्ती, पी ओस कन्नें आखया, “ए प्रा, तू जानना ऐ, के यहूदीयें बिचा केई जारें लोकें प्रभु यीशु ऊपर विश्वास कित्ता ऐ; ते सारे कनून आसतै जशिले न। "
ACT,21,21,"ते यहूदी वश्वासीयें गी तेरे बारै च सखाया गेदा ऐ, के तू दुई जातीयें च रौने आले यहूदीयें गी मूसा थमां पी फिरने गी सखाना ऐ, ते आखन ऐ, के नां अपने बच्चें दा खतना कराओ ते नां यहूदी रितियें ऊपर चलो। "
ACT,21,22,तां पी के कित्ता जा? लोग जरूर सुनगन के तू इथें आए दा ऐं। 
ACT,21,23,"एस आसतै अस जे तुगी आखनयां न, ओ कर। साड़े इत्थें चार मनुक्ख न जिनें मन्नत मनी दी ऐ। "
ACT,21,24,"उनेंगी लेइयै उन्दे कन्नें शोद्ध ओनें दी विधि पूरी कर; ते उन्दे आसतै खर्चा दे, के ओ सर दे बाल कटन। ओस बेलै सारे जानीं लेगन के जेड़ीयां गल्लां तेरे बारै च उनेंगी सखाई दियां न, उन्दे बेच केछ सच्चाई नेई यैं लेकन तू अप्पुं बी कनून गी मनीयै ओदे मताबक चलना ऐं। "
ACT,21,25,"लेकन उनें दुई जातीयें दे बारै च जिनें विश्वास कित्ता ऐ, असें ए फ़ैसला करियै लिखी पेजया ऐ के ओ मूरतयें दे सामने बली किते दे मांस थमां ते ब्यभिचार थमां लग्ग रौन।” "
ACT,21,26,"ओस बेलै पौलुस उनें मनुक्खें गी लेइयै, ते दुए देन उन्दे कन्नें शोद्ध ओइयै मंदर च गिया, ते उत्थें सनाई दीत्ता के शोद्ध ओनें दे देन, मतलब उन्दे बिचा अर एक आसतै चढ़ावा चढ़ाए जाने दे तकर देन कदुं पूरे ओगन। "
ACT,21,27,"जेस लै ओ सत देन पुरे ओनें आले हे, तां आसीया लाके दे यहूदीयें पौलुस गी मंदर च दिखियै सारे लोकें गी बकाया, ते इयां करलाईयै उसी पकड़ी लेता, "
ACT,21,28,"“ए इस्राएलियें, मदद करो; ए उवै मनुक्ख ऐ, जेड़ा लोकें दे, ते कनून दे, ते एस जगा दे बरोध च अर जगा लोकें गी सखांदा ऐ, इत्थें तकर के दुई जातीयें गी बी मंदर च अनीयै ओस ने एस पवित्र जगा गी अशोद्ध कित्ता ऐ।” "
ACT,21,29,"उनें ए एसकरी अखया, किके पौलुस इफिसुस वासी त्रुफिमुस गी ओदे कन्नें शैर च दिखया हा, ते समझे हे के पौलुस उसी मंदर च लेई आया ऐ। "
ACT,21,30,"एस करी सारे शैर बेच शोर मची गिया, ते लोग दौड़ीयै किट्ठे ओए, ते पौलुस गी पकड़ियै मन्दर दे बार कसीटी लेई आए, ते फोरन मंदर दे दरबाजे बंद किते गै। "
ACT,21,31,"जेस लै ओ उसी मारी देना चांदे हे, ते पलटन दे प्रधान गी सनिया पुजया के सारे यरूशलेम शैर च अहला मचा करदा ऐ। "
ACT,21,32,ओस बेलै ओ फोरन सपाईयें ते सुबेदारें गी लेइयै उन्दे कोल थले दौड़ी आया; ते लोकें दी पीड ते पलटन दे प्रधान गी ते बाकी सपाईयें गी दिखियै पौलुस गी मारना पीटना छूड़ी दीता। 
ACT,21,33,"ओस बेलै पलटन दे प्रधान ने पौलुस दे कोल आईयै उसी पकड़ी लेता; ते दो संगलें कन्नें बनने दा उक्म देइयै पूछना लगे, “ए कोन ऐ ते एस ने के कित्ता ऐ?” "
ACT,21,34,"लेकन पीड बिचा कोई केछ ते कोई केछ करलांदा रिया। जेस लै शोर दे मारे ओ ठीक सच्चाई नेई जानी सकया, तां उसी अबालात च लेई जाने दा उक्म दिता। "
ACT,21,35,"जेस लै ओ पौड़ीयें ऊपर पुजया, ते ऐसा ओया के पीड दे दबाब दे मारे सपाईयें उसी चूकियै लेई जाना पिया। "
ACT,21,36,"किके लोकें दी पीड ए करलांदी ओई ओदे पिछें पेदी ही, “उसी मारी उडो।” "
ACT,21,37,"जेस लै ओ पौलुस गी अबालात बिचा लेई जाने आले हे, तां ओस ने पलटन दे प्रधान कन्नें आखया, “के मीकी उक्म ऐ के आंऊँ तेरे कन्नें केछ अखी सकां?” ओस ने आखया, “के तू यूनानी पाषा जानना ऐ? "
ACT,21,38,"के तू ओ मिस्र देश दे रौने आला नेई यै, जेड़ा इनें दिनें थमां पैलें एका बनाइयै, अपने चार जार लोकें गी जंगल च लेई गिया?” "
ACT,21,39,"पौलुस ने आखया, “आंऊँ तां तरसुस शैर दा यहूदी मनुक्ख ऐं! किलिकिया मशूर शैर दा रौन आला ऐं, आंऊँ तेरे अगें अर्ज करना ऐं के मीकी लोकें कन्नें गल्लां करना दे।” "
ACT,21,40,"जेस लै ओस ने उक्म दित्ता, तां पौलुस ने पौड़ी ऊपर खड़ोइयै लोकें गी अथ्थ कन्नें शारा कित्ता। जेलै ओ चोप्प ओई गै, तां ओ इब्रानी पाषा च बोलन लगया; "
ACT,22,1,"“ए प्राओ ते पिताओ, मेरियां ए गल्लां सुनो, जे केछ आंऊँ ऊन थूआड़े अगें पेश करना ऐ।” "
ACT,22,2,"ओ ए सुनीयै के ओ साड़े कन्नें इब्रानी पाषा च बोलदा ऐ, ओर बी चोप्प ओईगे। ओस बेलै ओस ने आखया; "
ACT,22,3,"“आंऊँ तां यहूदी ऐं, जेड़ा किलिकिया लाके दे तरतुस शैर च जमया; लेकन एस शैर च गमलीएल दे पैरें दे कोल बेईयै पढ़ाया गिया, ते बजुर्गें दे कनून गी बी ठीक रिती क्न्ने सखाया गिया; ते परमेसर आसतै ऐसी लगन लाए दी ही, जियां तोस अज लाए दे ओ। "
ACT,22,4,"मै मर्दे ते जानानी दौनीं गी बन्नीयै, ते जेले च पाई-पाईयै, एस रस्ते ऊपर चलने आलें गी इत्थें तकर सताया के उनेंगी मराई बी दीता। "
ACT,22,5,"एस गल्ल दे महायाजक दे सारे प्राचीन अप्पुं गै गवाह न, के उन्दे बीचा आंऊँ विश्वासी प्राऐं दे नां ऊपर चिट्ठीयां लेइयै दमिश्क शैर गी जा करदा हा, के जेडे उत्थें ओंन उनेंगी बी सज़ा दुआने आसतै बन्नीयै यरूशलेम लेई अवां। "
ACT,22,6,"“जेलै आंऊँ चलदे-चलदे दमिश्क शैर दे कोल पुजया, तां ऐसा ओया के दो पैर दे लगपग एकदम बड्डी लो अम्बर थमां मेरे चौनी बखी चमकी। "
ACT,22,7,"ते आंऊँ तरती ऊपर किरी गिया; ते ए बाज सुनी, ए शाऊल, ए शाऊल, तू मीकी कें सताना ऐं?” "
ACT,22,8,"मै जबाब दीता, ए प्रभु, “तू कोन ऐं?” ओस ने मीकी आखया, आंऊँ यीशु नासरी ऐं, जिसी तू सताना ऐं। "
ACT,22,9,"ते मेरे साथियें बी लो तां दिखी, पर जेड़ा मेरे कन्नें बोलदा हा उसी नेई सुनी सके। "
ACT,22,10,"ओस बेलै मै आखया, “ए प्रभु, आंऊँ के करां?” प्रभु ने मेरे कन्नें आखया, उठीयै दमिश्क च जा, ते जे केछ तेरे करने आसतै रखे दा ऐ उत्थें सब केछ तुगी सनाई दीता जाग। "
ACT,22,11,"जेस लै ओस लो दे तेज दे मारे मीकी केछ नेई लबया, तां आंऊँ अपने साथियें दे अथ्थ पकड़ियै दमिश्क शैर च आया। "
ACT,22,12,"“ओस बेलै हनन्याह नां दा मूसा दे कनून दे मताबक एक पक्त मनुक्ख, जेड़ा उत्थें दा रौने आले सारें यहूदीयें च चंगे नां आला हा, मेरे कोल आया, "
ACT,22,13,"ते खड़ोइयै मेरे कन्नें आखया, ए प्रा शाऊल, पी दिखना लग। उसै घड़ी मेरियें अखीं दे नेत्र खुली गै ते मै उसी दिखया। "
ACT,22,14,"ओस बेलै ओस ने आखया, साड़े बजुर्गें दे परमेसर ने तुगी एस आसतै चुनयां ऐ के तू ओस दी मर्जी गी जान्ने, ते ओस तर्मी गी दिखें, ते ओदे मुंह थमां गल्लां सुनें। "
ACT,22,15,किके तू ओस थमां सारे मनुक्खें दे सामने उनें गल्लें दा गवाह ओगा जेड़ीयां तुसें दिखियां ते सुनियां न। 
ACT,22,16,"ऊन कि चेर लाना ऐं? ओठ, पवित्रशनांन लै, ते ओस दा नां लेइयै अपने सारें पापें गी तोई सोट। "
ACT,22,17,"“जेस लै आंऊँ पी यरूशलेम च आईयै मंदर च प्रार्थना करादा हा, तां आंऊँ बेसोध ओया ते दर्शन दिख्या, "
ACT,22,18,"ते ओस गी दिखया के ओ मेरे कन्नें आखदा ऐ, तौल करियै यरूशलेम बिचा चट निकली जा; किके जेड़े लोक एस शैर च न ओ मेरे बारै च तेरी गुआई नेई मनगन। "
ACT,22,19,"मै आखया, ए प्रभु, ओ तां अप्पुं जांनदे न, के तेरे ऊपर विश्वास करने आलें गी जेले च सूटना ते जगा-जगा प्रार्थनाकार च मार चढ़ांदा हा। "
ACT,22,20,"ते जेस लै तेरे गवाह स्तिफनुस दा खून उया करदा हा ओस बेलै आंऊँ बी खड़ोते दा हा, ते एस गल्ल च सैमत हा, ते उसी मारने आलें दे कपड़े दी राखी करदा हा। "
ACT,22,21,"ते प्रभु ने मेरे कन्नें आखया, चली जा; किके आंऊँ तुगी दुईयें जातीयें दे कोल दूर-दूर पेजगा।” "
ACT,22,22,"लोक एस गल्ल तकर ओदी सुनदे रे, ओस बेलै उच्ची बाज कन्नें करलाए, “ऐसे मनुक्ख गी मारी उडो, ओस दा जिंदा रौना ठीक नेई यै!” "
ACT,22,23,जेस लै ओ करलांदे ते कपड़े सूटदे ते अम्बर च तुड ढुआंदे हे; 
ACT,22,24,"ते पलटन दे प्रधान ने आखया, “इसी अबलात च लेई जाओ, ते कोलढे मारियै परखो, के आंऊँ जानां के लोग केस कारन ओदे बरोध च इयां करलांदे न।” "
ACT,22,25,"जेसलै उनें ओसदे अथ्थ पैर बन्ने तां पौलुस ने ओस सूबेदार कन्नें जेड़ा कोल खड़ोते दा हा, आखया, “के ए सेई ऐ, के तोस एक रोमी मनुक्ख गी, ते ओ बी बगैर दोष लाए दै, कोलढे मारो?” "
ACT,22,26,"सूबेदार ने ए सुनीयै पलटन दे प्रधान कोल जाईयै आखया, “तू ए के करना ऐ? ए तां रोमी मनुक्ख ऐ।” "
ACT,22,27,"एस करी पलटन दे प्रधान ने ओदे कोल आईये आखया, “मीकी सना, के तू रोमी ऐं?” ओस ने आखया, “आँ।” "
ACT,22,28,"ए सुनीयै पलटन दे प्रधान ने आखया, “मै रोमी बनने दा औदा मते पैसे देइयै लेते दा ऐ।” पौलुस ने आखया, “आंऊँ तां जन्म थमां गै रोमी ऐ।” "
ACT,22,29,"ओस बेलै जेड़े लोग उसी जाचने ऊपर हे, ओ फोरन ओदे कोला पीछें अहटी गै; ते पलटन दा प्रधान बी ए जानियें के ए रोमी ऐ ते मै उसी बन्ने दा ऐ, डरी गिया। "
ACT,22,30,"दुए देन ओस ने ठीक-ठीक जानने दी इच्छया कन्नें के यहूदी ओस ऊपर कि कसुर लाना चांदे न, एस लेई ओदे बंधन खोली दिते; ते प्रधान याजकें ते सारी महासभा गी किठा ओनें दा उक्म दित्ता, ते पौलुस गी थले लेईयै उन्दे सामने खड़ा करी दीता। "
ACT,23,1,"पौलुस ने महासभा गी तरोईयै दिखया ते आखया, “ए प्राओ,मै अज तकर परमेसर आसतै सच्ची अन्तर आत्मा क्न्ने जेंद बताई ऐ।” "
ACT,23,2,"एस ऊपर हनन्याह महायाजक ने उनेंगी जेडे ओदे कोल खड़ोते दे हे, ओदे मुंह ऊपर चंड मारने दा उक्म दित्ता। "
ACT,23,3,"ओस बेलै पौलुस ने उसी आखया, “ए चूना फिरे दे दवार, परमेसर तुगी मारग। तुं मूसा दे कनून दे मताबक मेरा न्याय करने गी बैठे दा ऐं, ते पी के कनून दे खलाफ मीकी मारने दा उक्म दीना ऐ?” "
ACT,23,4,"जेडे कोल खड़ोते दे हे, उनें आखया, “के तू परमेसर दे महायाजक गी माड़ा आखन ऐं?” "
ACT,23,5,"पौलुस ने आखया, “ए प्राओ, आंऊँ नेई जानदा हा, के ए महायाजक ऐ; किके शास्त्र च लिखे दा ऐ अपने लोकें दे प्रधान गी माड़ा नेई आखन।” "
ACT,23,6,"ओस बेलै पौलुस ने ए समझीयै के एक चोंड सदूकी लोकें दा ते दुआ फरीसियें दा ऐ, सभा च पुकारियै आखया, “ए प्राओ, आंऊँ फरीसी ते फरीसियें दी ओलाद बिचा ऐं, मरें दी आस आसतै जींदा ओनें दे बारै च मेरा चगड़ा उया करदा ऐ।” "
ACT,23,7,जेस लै ओस ए गल्ल बोली तां फरीसीयें ते सदूकियें दा चगड़ा ओना लगया; ते सभा च फोट पेई गेई। 
ACT,23,8,"किके सदूिकया दा विश्वास ऐ, के नां मरें दे बीचा जींदा ओना ऐ, नां सोर्गदूत ते नां आत्मा ऐ; लेकन फरीसी इनें सबनीं गल्लें च विश्वास करदे न। "
ACT,23,9,"ओस बेलै मता शोर मचया ते केछ शास्त्री जेडे फरीसीयें दे हे, उठी खड़े ओए ते ए आखीयै बैस करन लगे, “अस एस मनुक्ख च कोई बराई नेई दिखनयां, ते जेकर कोई आत्मा जां सोर्गदूत ओस कन्नें बोला दा ऐ तां पी के ऐ?” "
ACT,23,10,"जेस लै मता चगड़ा ओया, तां पलटन दे प्रधान ने एस डर कन्नें के ओ पौलुस दे टुकड़े-टुकड़े नेई करी देंन, पलटन गी उक्म दित्ता के तुआरियै पौलुस गी सभा दे लोकें बिचा जबरदस्ती कडन, ते अबालात च लेई जांन। "
ACT,23,11,"उसै राती प्रभु यीशु ने पौलुस कोल खड़ोइयै आखया, “ए पौलुस, इम्त रख; किके जियां तो यरूशलेम च मेरी गुआई दिती, उयां गै तुगी रोम शैर बेच बी मेरी गुआई देनी ओग।” "
ACT,23,12,"जेस लै देन ओया, तां यहूदीयें साजस रची ते कसम खादी के जेस लै तकर अस पौलुस गी मारी नेई देचै, ओस बेलै तकर खाचै जां पीचै तां साड़े ऊपर लानत ऐ। "
ACT,23,13,"जिनें अप्पुं बिचें ए कसम खादी ही, ओ चाली लोकें थमां बद हे। "
ACT,23,14,"उनें प्रधान याजकें ते प्राचीनें दे कोल जाईयै आखया, “असें ए कसम खादी ऐ के जेस लै तकर अस पौलुस गी मारी नेई देचै, ओस बेलै तकर केछ चखगे बी तां साड़े ऊपर लानत ऐ। "
ACT,23,15,"एस आसतै ऊन महासभा समेत पलटन दे प्रधान गी समझाओ, के पौलुस गी थूआड़े कोल लेई अबै, मन्नो के तोस ओदे बारै च ओर बी सेई जांच करना चांदे ओ; ते अस ओदे पुजने थमां पैलें गै उसी मारने आसतै त्यार रौगे।” "
ACT,23,16,"लेकन पौलुस दे पांजे ने सुनया के ओ उसी मारी देनें च न, तां ओस कमरे च जाइयै पौलुस गी सनिया दीता। "
ACT,23,17,"पौलुस ने सूबेदारें बिचा एक गी अपने कोल बलाइयै आखया, “एस जवान गी पलटन दे प्रधान दे कोल लेई जाओ, ए ओस कन्नें केछ आखन चांदा ऐ।” "
ACT,23,18,"एस लेई ओस ने उसी पलटन दे प्रधान दे कोल लेईयै आखया, “बन्नें दे पौलुस ने मीकी बलाइयै अर्ज कित्ती के ए जवान पलटन दे प्रधान कन्नें केछ आखन चांदा ऐ; इसी ओदे कोल लेई जा।” "
ACT,23,19,"पलटन दे प्रधान ने ओस दा अथ्थ पकड़ियै ते लग्ग लेईयै पूछ्या, “तू मेरे कन्नें के आखन चांना ऐ?” "
ACT,23,20,"ओस ने आखया, “यहूदी अगबें साजश रची दी ऐ, के तेरे कन्नें अर्ज करन के कल पौलुस गी महासभा च लेई औन, मन्नो तू तां ठीक चाली ओस दी जांच करना चांदा ऐं। "
ACT,23,21,"लेकन कृपा करियै उन्दी एस अर्ज गी त्यांन नेई दियो, किके उन्दे बेच चालीयें थमां ऊपर मनुक्ख पौलुस गी मारने च न, जिनें ए फ़ैसला करी लेता दा ऐ के जेस लै तकर ओ पौलुस गी नेई मारी देंन, ओस बेलै तकर नां खागन ते नां पिगन। ते ओ ऊन त्यार न ते तेरे वचन गी बलगा करदे न।” "
ACT,23,22,"ओस बेलै पलटन दे प्रधान ने जवान गी ए उक्म देइयै विदा कित्ता, “कुसे कन्नें नेई आखयां के तो मीकी ए गल्लां सनाइयां न।” "
ACT,23,23,"ओस बेलै पलटन दे सरदार ने दो सूबेदारें गी बलाइयै आखया, “दो सो सपाई, सत्तर सवार, ते दो सो समान चुकने आले सपाई, रातो रात कैसरिया शैर गी जाने आसतै त्यार रखो। "
ACT,23,24,"ते पौलुस दी सवारी आसतै घोड़े त्यार रखो, के उसी फेलिक्स राजपाल दे कोल कुशल कन्नें पजाई देंन।” "
ACT,23,25,सरदार ने एस चाली दी चिट्ठी बी राजपाल गी लिखी; 
ACT,23,26,“महामहिम फेलिक्स राजपाल गी क्लौदियुस लुसियास दा नमश्कार। 
ACT,23,27,"एस मनुक्ख गी यहूदीयें मारना चाया, लेकन जेस लै मै जानयां के ए रोमी ऐ, ते पलटन लेइयै छुड़ाई दीता। "
ACT,23,28,"आंऊँ जानना चांदा हा, के ओ एस ऊपर केस कारन कसुर लाना चांदे न, एस आसतै उसी उन्दी महासभा च लेई गिया। "
ACT,23,29,"ओस बेलै मै जानी लेता के ओ अपने यहुदी कनून दी बैसें दे बारै च ओस ऊपर कसुर लांदे न, लेकन मारी ओडने जां बन्नी जाने दे जोग ओस च कोई कसुर नेईयैं। "
ACT,23,30,जेस लै मीकी पता लगया के ओ एस मनुक्ख गी मारनें च लगे दे न तां मै फोरन उसी तेरे कोल पेजी दीता; ते मुदइयें गी बी उक्म दित्ता के तेरे सामने ओस ऊपर कसुर लान।” 
ACT,23,31,"एस आसतै जियां सपाईयें गी उक्म दिता गिया हा, उयां गै पौलुस गी लेइयै रातो रात अन्तिपत्रिस च आए। "
ACT,23,32,दुए देन ओ सवारें गी ओदे कन्नें जाने आसतै छुड़ीयै अप्पुं येरूसलम बापस गै। 
ACT,23,33,उनें कैसरिया शैर पुजियै राजपाल गी चिट्ठी दिती; ते पौलुस गी बी ओदे सामने खड़ा कित्ता। 
ACT,23,34,"राजपाल ने चिट्ठी पढ़ीयै पूछ्या, “ए केस लाकें दा ऐ?” "
ACT,23,35,"ते जेस लै जानी लेता के किलिकिया लाके दा ऐ तां पौलुस गी आखया, “जेस लै तेरे दोष लाने आले बी औगन, तां आंऊँ तेरा मुकदमा करगा।” ते ओस ने उसी हेरोदेस दे किले च पैरे च रखने दा उक्म दिता। "
ACT,24,1,पंज्ज देन दे बाद हनन्याह महायाजक केई प्राचीन ते तिरतुल्लुस नां दे कुसे वकील गी कन्नें लेइयै आया। ओ राजपाल दे सामने पौलुस ऊपर कसुर लान लगे। 
ACT,24,2,"जेस लै पौलुस बलाया गिया तां तिरतुल्लुस ओस ऊपर कसुर लाईयै आखन लगया; “ए महामहिम फेलिक्स, तेरे राज बेच असेंगी बड़ा चेंन ओंदा ऐ; ते तेरे प्रबंध कन्नें एस जाती लेई मती सारियां बराइयां सुधरदी जंदियां न। "
ACT,24,3,एस गल्ल गी अस अर जगा ते अर चाली दी शुक्रगुजारी कन्नें मनने न। 
ACT,24,4,"लेकन एस आसतै के तुगी अस ओर दोख नेई देना चानयां, आंऊँ तेरे कन्नें अर्ज करना ऐं, के कृपा करियै साड़ियां दो एक गल्लां सुनी लै। "
ACT,24,5,"किके असें एस मनुक्ख गी प्रेशानी बनानें आला ते दुनिया दे सारे यहूदीयें च लड़ाई लुआनें आला, ते नासर्थ दे रौनें दै बेच फेरका बनांदे दिखया ऐ। "
ACT,24,6,"ओस ने मंदर गी अशोद्ध करना चाया, लेकन असें उसी पकड़ी लेता (असें उसी अपने कनून दे मताबक सज़ा दीती ओंदी; "
ACT,24,7,"लेकन पलटन दे प्रधान लूसियास ने उसी जबरदस्ती साड़े अथ्थें बिचा छुड़काई लेता, "
ACT,24,8,"ते मुदईयें गी तेरे सामनें आैने दा उक्म दित्ता।) ए सब गल्लें गी जींदे बारै च अस ओदे ऊपर कसुर ला करनयां न, तू अप्पुं गै उसी जाचीयै जानी लेगा।” "
ACT,24,9,"यहूदीयें बी ओस दा साथ देइयै आखया, ए गल्लां इसै चाली दियां न। "
ACT,24,10,"जेस लै राजपाल ने पौलुस गी बोलने दा शारा कित्ता, तां ओस ने जबाब दीता; “आंऊँ ए जानियें के तू मते सालें दा एस जाती दे लोकें दा न्याय करा करना ऐं, एस करी खुशी कन्नें अपना जबाब दिना ऐ। "
ACT,24,11,"तू अप्पुं जानी सकना ऐ, के जेस लै दा आंऊँ यरूशलेम मन्दर च अराधना करने गी आए दा, मीकी बारां देन थमां ऊपर नेई ओए। "
ACT,24,12,"उनें मीकी नां मंदर च नां प्रार्थनाकार च, नां शैर च कुसे कन्नें बैस करदे जां पीड़ लांदे दिखया; "
ACT,24,13,"ते नां तां ओ उनें गल्लें गी, जिन्दा ऊन ओ मेरे ऊपर कसुर लांदे न, तेरे सामने ओसदा सबूत करी सकदे न। "
ACT,24,14,"लेकन आंऊँ तेरे सामने ए मनी लेना ऐ, के जेस रस्ते गी ओ फेरका आखदे न, आंऊँ अपने बजुर्गें दे परमेसर दी सेवा करना ऐ; ते जेड़ीयां गल्लां कनून ते पविखवक्तें दी कताबें च लिखी दीयां न, उनें सबनी ऊपर आंऊँ विश्वास करना ऐ। "
ACT,24,15,"ते परमेसर ऊपर आस रखना ऐ जेड़ी ओ अप्पुं बी रखदे न, के तरमी ते अतर्मी दौनीं दा मरें चा जींदा ओना ओग। "
ACT,24,16,"एस कन्नें आंऊँ अप्पुं बी कोष्ट करना ऐ के परमेसर दी, ते मनुक्खें त्र्फुं मेरा मन मेशा बेकसुर रवै। "
ACT,24,17,"मते सालें बाद आंऊँ अपने लोकें गी जेड़े गरीब हे उनेंगी दान पजाने आया हा, ते पेंट चढ़ाने गी यरूशलेम आया हा। "
ACT,24,18,"उनें मीकी मंदर च, शोद्ध आलात च, बगैर पीड़ दे, ते बगैर दंगा करदे ओई पेंट चाढ़दे दिखया हा, आसीया दे केई यहूदीयें ए उनेंगी ठीक हा "
ACT,24,19,के जेकर मेरे खलाफ च उन्दे कोल कोई गल्ल ऊऐ तां इत्थें तेरे सामने आईयै मेरे ऊपर कसुर लांदे। 
ACT,24,20,"जां ए अप्पुं गै सनान के जेस लै आंऊँ महासभा दे सामने खड़ोते दा हा, ते उनें मेरे च केड़ा पाप दिखया? "
ACT,24,21,एस एक गल्ल गी छुड़ीयै जेड़ी मै उन्दे बेच खड़ोइयै पुकारीयै बोलया हा; मरें दे बीचा जींदा ओनें दे बारै च अज मेरा थूआड़े सामने मुकदमा ऊया करदा ऐ।” 
ACT,24,22,"फेलिक्स, जेड़ा एस रस्ते दियां गल्लां ठीक-ठीक जानदा हा, उनेंगी ए आखीयै टाली दीता, “जेस लै पलटन दा प्रधान लूसियास औग, तां थूआड़ी गल्ल दा फैसला करगा।” "
ACT,24,23,"ते सूबेदार गी उक्म दित्ता के पौलुस गी केछ अजादी देईयै पैरै च रखया जा, लेकन ओदे मित्रें बिचा कुसे गी बी ओस दी सेवा करने आसतै नेई रोकयो। "
ACT,24,24,"केछ देन दे बाद फेलिक्स राजपाल अपनी करेआली द्रुसिल्ला गी, जेड़ी यहूदीनी ही, कन्नें लेइयै आया ते पौलुस गी बलाईयै ओस विश्वास दे बारै च जेड़ा मसीह यीशु ऊपर ऐ, ओस थमां सुनया। "
ACT,24,25,"जेस लै ओ तर्म, ते अपने आप गी बंश च करने, ते आैने आले न्याय दी चर्चा करादा हा, तां फेलिक्स ने चकने ओईयै जबाब दीता, “ऊन ते जा; मौका दिखीयै आंऊँ तुगी पी बलागा।” "
ACT,24,26,"उसी पौलुस थमां केछ पैसे मिलने दी बी आस ही, एस आसतै ओर बी बुलाई-बुलाइयै ओस कन्नें गल्लां करदा हा। "
ACT,24,27,"लेकन जेस लै दो साल बीती गै पुरकियुस फेस्तुस, फेलिक्स दी जगा राजपाल बनया; ते फेलिक्स यहूदीयें गी खोश करने दी इच्छया कन्नें पौलुस गी कैद बेच गै रखया। "
ACT,25,1,फेस्तुस यहुदिया लाके च पुजने दे त्रै देन बाद कैसरिया थमां यरूशलेम गी गिया। 
ACT,25,2,ओस बेलै प्रधान याजकें ते यहूदीयें दे अगबें लोकें ओदे सामने पौलुस गी कसुरबार आखन लगे; 
ACT,25,3,"ते पौलुस कन्नें अर्ज करियै ए वर चाया के ओ उसी यरूशलेम च बला, किके ओ उसी रस्ते च गै मारी ओड़नें च लगे दे हे। "
ACT,25,4,"फेस्तुस ने जबाब दीता, “पौलुस कैसरिया च पैरे च ऐ, ते आंऊँ अप्पुं उत्थें तौला जागा।” "
ACT,25,5,"पी आखया, “थूआड़े बेच जेड़े अख्त्यार रखने आले न ओ कन्नें चलन, ते जेकर एस मनुक्ख ने केछ गलत कम कित्ता ऐ तां ओस ऊपर कसुर लाओ।” "
ACT,25,6,फेस्तुस यरूशलेम च कोई अठ दस देन रेइयै कैसरिया चली गिया; ते दुए देन न्याय आसन दे सामने बैठीयै पौलुस गी आनने दा उक्म दिता। 
ACT,25,7,"जेस लै ओ आया ते जेड़े यहूदी अगबें यरूशलेम बिचा आए दे हे, उनें आसे-पासे खड़ोइयै ओस ऊपर बडे गैरे लजाम लाए, जिंदा सबूत ओ नेई देई सकदे हे। "
ACT,25,8,"लेकन पौलुस ने जबाब दीता, “मै नेई तां यहूदीयें कनून दा ते नां मंदर दे, ते नां गै कैसर दे बरोध कोई गुनाह कित्ता ऐ।” "
ACT,25,9,"ओस बेलै फेस्तुस ने यहूदीयें दे अगबें गी खोश करने दी इच्छया च पौलुस गी पूछया, “के तू चांना ऐ के यरूशलेम गी जा; ते उत्थें मेरे सामने तेरा ए मकदमा तय कित्ता जा?” "
ACT,25,10,"पौलुस ने आखया, “आंऊँ कैसर दे न्याय आसन दे सामने खड़ोते दा ऐ; मेरे मकदमे दा इत्थें गै फैसला ओना चाईदा। जियां तू खरी चाली जानना ऐ, यहूदीयें दा केछ पाप नेई कित्ता। "
ACT,25,11,"जेकर आंऊँ पापी ऐं ते मारने जोग कोई कम कित्ता ऐ, तां मरने थमां नेई मुकरगा; लेकन जिनें गल्लें दा ए मेरे ऊपर कसुर लांदे न, जेकर उन्दे बिचा कोई बी गल्ल सच नेई उवै, तां कोई मीकी उन्दे अथ्थ नेई सौंपी सकदा। आंऊँ कैसर दी दुआई दीना ऐ।” "
ACT,25,12,"ओस बेलै फेस्तुस ने मंत्रीयें दी सभा कन्नें गल्लां करियै जबाब दीता, “तो कैसर बादशाह दी दुआई दिती ऐ, तू कैसर दे गै कोल जागा।” "
ACT,25,13,केछ देन बीतने दे बाद अग्रिप्पा राजा ते ओस दी निकी पैन बिरनीके ने कैसरिया शैर च आईयै फेस्तुस कन्नें पेंट कित्ती। 
ACT,25,14,"उन्दे मते देन उत्थें रौने दे बाद फेस्तुस ने पौलुस दे बारै च राजे गी सनाया “एक मनुक्ख ऐ, जिसी फेलिक्स कैद च छूड़ी दा ऐ। "
ACT,25,15,"जेस लै आंऊँ यरूशलेम च हा, तां प्रधान याजकें ते यहूदीयें दे प्राचीनें ओस ऊपर कसुर लाए ते चाया के उसी सज़ा दा उक्म दिता जा। "
ACT,25,16,"लेकन मै उनेंगी जबाब दीता, के रोमियें दी ए रिती नेई यै के कुसे मनुक्ख गी सज़ा आसतै सौपी देंन, जेस लै तकर कसुरबार गी अपने मुदइयें दे सामने खड़ोइयै कसुर दे जबाब देने दा मौका नेई मिलै। "
ACT,25,17,"एस आसतै यहूदी अगबें केसरिया शैर च किठे ओए, तां मै केछ चेर नेई लाया, लेकन दुए देन गै न्याय आसन ऊपर बैठीयै मै पौलुस गी दालत च आनने दा उक्म दिता। "
ACT,25,18,"जेस लै ओदे मुदई खड़े ओए, तां उनें ऐसी गलत गल्लें दा कसुर नेई लाया, जियां आंऊँ समझदा हा। "
ACT,25,19,"लेकन ओ अपने मत दे, ते यीशु नां दे कुसे मनुक्ख दे बारै च, जेड़ा मारी दिता गिया हा, ते पौलुस उसी जिंदा सनांदा हा, बैस करदे हे। "
ACT,25,20,"ते आंऊँ ओलझन बेच हा, के इनें गल्लें दा पता कियां करां? एस आसतै मै पौलुस गी पूछ्या, के तू यरूशलेम जागा, के उत्थें इनें गल्लें दा फ़ैसला ऊऐ? "
ACT,25,21,"लेकन जेस लै पौलुस ने दुआई दिती के ओदे मुकदमे दा फैसला बादशाह दे अथ्थें ऊऐ, तां मै उक्म दिता के जेस लै तकर उसी कैसर बादशाह कोल नेई पेजां, उसी कब्जे च रखया जा।” "
ACT,25,22,"ओस बेलै अग्रिप्पा ने फेस्तुस गी आखया, “आंऊँ बी ओस मनुक्ख दी सुनना चांना ऐ।” ओस ने अखया, “तू कल सुनी लेगा।” "
ACT,25,23,"एस आसतै दुए देन, जेस लै अग्रिप्पा ते बिरनीके बड़ी ख़ुशी कन्नें आए तां पलटन दे प्रधान ते शैर दे मशुर लोकें कन्नें दरवार च पुज्जे। ओस बेलै फेस्तुस ने उक्म दिता के ओ पौलुस गी लेई औन। "
ACT,25,24,"फेस्तुस ने आखया, “ए राजा अग्रिप्पा, ते ए सब मनुक्खो जेड़ा इत्थें साडे कन्नें उआ, तोस एस मनुक्ख गी दिखदे ओ, जेस दे बारै च सारे यहूदीयें यरूशलेम च ते इत्थें बी करलाई-करलाई मेरे अगें अर्ज कित्ती के एस दा ज़िंदा रौना ठीक नेई यै। "
ACT,25,25,"लेकन मै जानी लेता के एस ने ऐसा केछ नेई कित्ता के मारी दीता जा; ते जेस लै के ओस ने अप्पुं गै बादशाह दी दुआई दिती, तां मै उसी रोम शैर पेजने दा फैसला कित्ता। "
ACT,25,26,"मै ओदे बारै च कोई ख़ास गल्ल नेई दिखी के अपने स्वामी दे कोल लिखां। एस आसतै मै उसी थूआड़े सामने ते ख़ास करियै ए राजा अग्रिप्पा, तेरे सामने अंदा ऐ, के जाचने दे बाद मीकी केछ लिखने गी मिलै। "
ACT,25,27,"किके कैदी गी पेजना ते जेडे कसुर ओस ऊपर लाए गै, उनेंगी गी नेई सनानां, मिगी सेई नेई लगा दा ऐ।” "
ACT,26,1,"अग्रिप्पा ने पौलुस गी आखया, “तुगी अपने बारै च बोलने दा उक्म ऐ।” ओस बेलै पौलुस अथ्थ बदाइयै जबाब देन लगया, "
ACT,26,2,"“ए राजा अग्रिप्पा, जिन्नी गल्लें दा यहूदी अगबें मेरे ऊपर कसुर लांदे न, अज तेरे सामने उन्दा जबाब देने गी आंऊँ अपने आप गी तन्न समझना ऐ। "
ACT,26,3,"खास करी एस आसतै के तू यहूदीयें दे सारे रीती रबाज ते बैस आलियें गल्लें गी जानना ऐ। एसकरी आंऊँ अर्ज करना ऐ, सवर कन्नें मेरी सोन। "
ACT,26,4,“मेरा चाल-चालन शुरू थमां जदुं आंऊँ जवान हा अपनी जाति ते यरूशलेम च जियां हा ओ सारे यहूदी जांनदे न। 
ACT,26,5,"ओ जेकर गुआई देना चांदे न, तां शुरू थमां मीकी पनछानदे न, के आंऊँ फरीसी ओदे ओई अपने तर्म दे सबनी थमां खरे रस्ते ऊपर चलया। "
ACT,26,6,"ते ऊन ओस बायदे दी आस दे कारन जेड़ी परमेसर ने साड़े बजुर्गें कन्नें कित्ती ही, मेरे ऊपर मकदमा चला करदा ऐ। "
ACT,26,7,"उसै बायदे दे पूरा ओनें दी आस लाए दे, साड़े बारां गोत्र अपने सारे मन कन्नें रात देन परमेसर दी सेवा करदे आए न। ए राजा, इसै आस दे बारै च यहूदी मेरे ऊपर कसुर लांदे न। "
ACT,26,8,"जेकर परमेसर मरें गी जिंदा करदा ऐ, तां थूआड़े इत्थें ए गल्ल कि विश्वास दे जोग नेई समझी जंदी?” "
ACT,26,9,“मै बी समझ हा के यीशु नासरी दे नां दे बरोध च मीकी मता केछ करना चाईदा। 
ACT,26,10,"ते मै यरूशलेम बेच ऐसा गै कित्ता; ते प्रधान याजकें थमां अख्त्यार पाइयै मते पवित्र लोकें गी जेल च पाया, ते जेस लै ओ मारी दिते जंदे हे, तां आंऊँ बी उंदे बरोध च अपना साथ दिन्दा हा। "
ACT,26,11,"ते अर प्रार्थनाकार च आंऊँ उनेंगी सज़ा देई-देईयै यीशु दी निंदया करांदा हा, इत्थें तकर के गुस्सै दे मारे ऐसा पागल ओई गिया के दुज्जे शैर च बी जाइयै उनेंगी सतांदा हा।” "
ACT,26,12,इसै इच्छै बेच जेस लै आंऊँ प्रधान याजकें थमां अख्त्यार ते उक्म दी चिट्ठी लेइयै दमिश्क शैर गी जा करदा हा; 
ACT,26,13,"तां ए राजा, रस्ते च दोपेरीं दे बेलै आंऊँ अम्बर चा सूरज दी लोई थमां बी बद एक लो, अपने ऊपर ते अपने कन्नें चलने आलें दे चौनी बखी चमकदी दिखी। "
ACT,26,14,"ते जेस लै अस सारे तरती ऊपर किरी गै, तां मै इब्रानी पाषा च, मेरे कन्नें आखदे ए बाज सुनी, ए शाऊल, ए शाऊल, तू मीकी कि सताना ऐ? पैने ऊपर लत मारना तेरे आसतै मुश्कल ऐ। "
ACT,26,15,"मै आखया, “ए प्रभु, तू कोन ऐ?” प्रभु ने आखया, आंऊँ यीशु ऐं, जिसी तुं सताना ऐ। "
ACT,26,16,"लेकन तू ओठ, अपने पैरें ऊपर खड़ो; किके मै तुगी एस आसतै दर्शन दीता ऐ के तुगी उनें गल्लें दा बी सेवक ते गवाह बनगा, जेड़ीयां गल्लां तो दिखियां न, ते उन्दा बी जिन्दे आसतै आंऊँ तुगी दर्शन देगा। "
ACT,26,17,"ते आंऊँ तुगी तेरे लोकें थमां ते दुई जातीयें थमां बचांदा रौगा, जींदे कोल आंऊँ ऊन तुगी एस आसतै पेजना ऐ "
ACT,26,18,"के तू उन्दिआं अखां खोले किके ओ न्हेरा चा लो आली बखी, ते शतान दी शक्ति थमां परमेसर दी बखी फिरन; के परमेसर उन्दे पापें दी माफ़ी ते उनें लोकें दे कन्नें जेड़े मेरे ऊपर विश्वास करने कन्नें पवित्र किते गै न,मेरी जायासत पांन। "
ACT,26,19,"“एस लेई; ए राजा अग्रिप्पा, मै ओस सोर्ग दे दर्शन दी गल्ल नेई टाली। "
ACT,26,20,"लेकन पैलें दमिश्क शैर दे, पी यरूशलेम दे रौने आलें गी, ओस बेलै यहूदीया दे सारे देश च रौने आलें गीं, ते दुई जातीयें गी प्रचार करदा रिया, के मने गी फेरो ते परमेसर आली बखी फिरियै मन फराव दे जोग कम करो। "
ACT,26,21,इनें गल्लें दे कारन यहूदी मिगी मंदर च पकड़ियै मारने दी सलाह करदे हे। 
ACT,26,22,"लेकन परमेसर दी मदद कन्नें आंऊँ अज तकर बनें दा ऐं ते नीके बड्डे सारें दे सामने गुआई दीना ऐं, ते उनें गल्लें गी छुड़ीयै केछ नेई आखदा जेड़ा पविखवक्तें ते मूसा ने बी गलाया के ओ ओनें आलियां न। "
ACT,26,23,"के मसीह गी दोख चेलना पौग, ते उवै सबनी थमां पैलें मरें दे बिचा जिंदा ओइयै, साड़े लोकें च ते दुई जातीयें च लोई दा प्रचार करग।” "
ACT,26,24,"जेस लै पौलुस एस रिती कन्नें जबाब दे करदा हा, तां फेस्तुस ने उच्ची बाज कन्नें अखया, “ए पौलुस, तू पागल ऐ। मती पड़ाई ने तुगी पागल करी दीता ऐ।” "
ACT,26,25,"लेकन पौलुस ने आखया, “ए महामहिम फेस्तुस, आंऊँ पागल नेई, लेकन सचाई ते बुद्धि दियां गल्लां आखन ऐं। "
ACT,26,26,"राजा बी जेस दे सामने आंऊँ बे डर ओइयै बोलाना ऐ, ए गल्लां जानदा ऐ; ते मिगी विश्वास ऐ, के इनें गल्लें चा कोई ओस थमां छ्प्पी दी नेई, किके ए घटना कुसे कोने च छपीयै नेई ओई। "
ACT,26,27,"ए राजा अग्रिप्पा, के तू पविखवक्तां दा विश्वास करना ऐ? आँ, आंऊँ जानना ऐ के तू विश्वास करना ऐं।” "
ACT,26,28,"ओस बेलै अग्रिप्पा ने पौलुस गी आखया, “के तू थूड़ा समझाने कन्नें मीकी मसीह बनाना चांना ऐ?” "
ACT,26,29,"पौलुस ने आखया, “परमेसर अगें मेरी प्रार्थान ऐ के थूड़े च ते के मते च, सेर्फ तू गै नेई लेकन जिन्नें लोग अज मेरी सुना करदे न, मेरे इनें जंजीरें गी छूड़ीयै ओ मेरे आला लेखा ओई जांन।” "
ACT,26,30,ओस बेलै राजा ते राजपाल ते बिरनीके ते उन्दे कन्नें बैठने आले उठीयै चली गै; 
ACT,26,31,"जियां गै ओ बार जा दे हे, तां लग्ग जाइयै अप्पुं बिचें आखन लगे, “ए मनुक्ख ऐसा तां केछ नेई करदा, जेड़ा मौत जां जेल च पाने दे जोग ओ।” "
ACT,26,32,"अग्रिप्पा ने फेस्तुस गी अखया, “जेकर ए मनुक्ख कैसर बादशाह दी दुआई नेई दिन्दा, तां छूड़की सकदा हा।” "
ACT,27,1,"जेस लै फिस्तुस राजपाल थमां ए तय ओया के अस चाजे थमां इतालिया जाचै, तां उनें पौलुस ते केछ बाकीं कैदीयें गी बी यूलियुस नां दे औगुस्तुस बादशाह दी पलटन दे एक सूबेदार दे अथ्थ सौंपी दीता। "
ACT,27,2,"अद्र्मुत्तियुम शैर दे एक चाज ऊपर जेड़ा आसीया लाकें दे कंढे दी जगें गी जाने आला हा, चढ़ीयै असें अपना सफर शुरू कित्ता, ते अरिस्तर्खुस नां दा थिस्सलुनीके शैर दा एक मकिदूनी लाके दा वासी साड़े कन्नें हा। "
ACT,27,3,"दुए देन असें सैदा शैर च पुज्जे, ते यूलियुस ने पौलुस ऊपर कृपा करियै उसी मित्रें दे इत्थें जाना दीता के ओस दा सत्कार कित्ता जा। "
ACT,27,4,उत्त्थुआं असें पर्तियै सफर शुरू कित्ता। अवा वरोध ओनें दे कारन अस साइप्रस दी आड़ च ओइयै गै; 
ACT,27,5,ते किलिकिया ते पंफूलिया लाके दे कंढे कोल दे समुंद्र चें ओदे ओई लूसिया लाके दे मूरा शैर च उतरे। 
ACT,27,6,"उत्थें सूबेदार गी सिकंदरिया शैर दा एक चाज इतालिया लाके च जंदा लबया, ते ओस ने असेंगी ओस चाज ऊपर चाढ़ी दीता। "
ACT,27,7,"जे लै अस मते देन तकर बलें-बलें चलीयै मुश्कल कन्नें कनिदुस शैर दे सामने पुज्जे, तां एस-आसतै के अवा असेंगी अगें बदना नेई दिंदी ही, अस सलमोन थमां ओइयै क्रेते टापू दी आड़ च चले; "
ACT,27,8,"ते ओदे कंढे-कंढे मुशकिल कन्नें चलीयै शोभ लंगरबारी नां दी एक जगा च पुज्जे, जिथुआं दा लसया शैर कोल हा। "
ACT,27,9,"जेस लै मते देन बीती गै तां समुंदरी सफर च खतरा एस आसतै ओंदा हा के उपवास दे देन ऊन बीती गेदे हे। एस आसतै पौलुस ने उनेंगी ए आखीयै समझाया, "
ACT,27,10,"“ए सज्जनो, मीकी ऐसा लगदा ऐ के एस सफर च प्रेशानी ते मता नकसान, नां सेर्फ माल ते चाज दा बरना साड़े प्राणें दा बी ओनें आला ऐ।” "
ACT,27,11,लेकन सूबेदार ने पौलुस दी गल्लें थमां कप्तान ते चाजे दे स्वामी दी गल्लें गी जादै मनया। 
ACT,27,12,"ओ बंदरगाह ठणढु दे देन कटने आसतै ठीक नेई हा, एस आसतै मतें दा बिचार ए ओया के उत्त्थुआं दा चाज खोलियै जेकर कुसे रिती कन्नें ओई सके तां फिनिक्स बंदरगाह पुजियै उत्थें ठणढु दे देन कटचै। ए तां क्रेते नां दे टापू दा एक बंदरगाह ऐ जेड़ा दक्षिण करोंदी बखी ते चडदी करोंदी बखी गी खुलदा ऐ। "
ACT,27,13,"जेस लै केछ-केछ दक्षिणी अवा चलना लगी, तां उनें सोचया के उनें जेसदी लोड़ ऐ ओ उनें कोल ही, एसलेई उनें लंगर चुकया ते कंढे-कंढे क्रेते दे कन्नें जाई लगे। "
ACT,27,14,"लेकन थोड़ी देर बाद जमीन आली बखी दा बड़ी आंधी आई, जेड़ी यूरकुलिन अखी जंदी ऐ। "
ACT,27,15,"जेस लै आंधी चाज ऊपर लगी ते ओ ओदे अगें रुकी नेई सकया, एस् आसतै असें उसी रुडना दीता ते इसै चाली रुडदे-रुडदे चली गै। "
ACT,27,16,ओस बेलै कौदा नां दे एक नीके जे टापू दी आड़ च रुडदे-रुडदे अस मुशकल कन्नें डोंगी गी काबू करी सके। 
ACT,27,17,"पी किश्ती चलानें आलें उसी चुकियै मते तरीके लाइयै चाज गी थले दा बनयां, ते सुरतिस दे रेत् दे ऊपर टिकने दे डर कन्नें पाले आला ते लेखा उतरीयै रुड़दे गै। "
ACT,27,18,"जेस लै अस आंधी कन्नें मते उश्लदे ते तके खादे, तां दुए देन ओ चाज दा माल सुटना लगे; "
ACT,27,19,ते त्रिए देन उनें अपने अथ्थें कन्नें उनें चाज दा सारा समान सुटी दीता। 
ACT,27,20,"जेस लै मते देन तकर नां सूरज, नां तारे लबे ते बड़ी आंधी चलदी रेई, ते खिरी च साड़ी बचने दी सारी आस जंदी रेई। "
ACT,27,21,"जेस लै मते देन तकर पुखे दे रिये, तां पौलुस ने उन्दे बेच खड़ोइयै आखया, “ए लोको, चाईदा हा के तोस मेरी गल्ल मनियै क्रेते दीप चा नां चाज खोलदे ते नां ए प्रेशानी ओंदी ते नां ए आनी चुकदे। "
ACT,27,22,"लेकन ऊन आंऊँ तुसेंगी समझाना ऐं के जिगरा रखो, किके थूआड़े बिचा कुसे दे प्राण दी आनी नेई ओग, लेकन सेर्फ चाज दी। "
ACT,27,23,"किके परमेसर जेस दा आंऊँ ऐं, ते जेस दी सेवा करना ऐ, ओदे सोर्गदूत ने पिछली रातीं मेरे कोल आईयै आखया, "
ACT,27,24,"ए पोलुस, मत डर! तुगी कैसर बादशाह दे अगें खड़ोना जरूरी ऐ। परमेसर ने सबनी गी जेड़े तेरे कन्नें सफर करा करदे न, क्रपा कन्नें जींदडी दित्ती ऐ। "
ACT,27,25,"एस आसतै, ए सज्जनो, जिगरा रखो; किके आंऊँ परमेसर ऊपर विश्वास करना ऐ, के जियां मेरे कन्नें गलाया ऐ, उयां गै ओग। "
ACT,27,26,लेकन असें कुसे टापू ऊपर जाई टिकना ओग।” 
ACT,27,27,"जेस लै चौदवीं रात आई, ते अस अद्रिया समुंद्र च पडका करदे हे, ते अधी राती दे कोल किश्ती चलाने आलें तजरबे कन्नें जानया के अस कुसे देश दे कोल पुज्जा करनयां न। "
ACT,27,28,"थां लेने ऊपर उनेंगी पानी सेंती मीटर गैरा लबया, ते थूड़ा अगें जाईयै पी थाह लेई तां पंद्राह सताई मीटर गैरा लबया। "
ACT,27,29,"जेस लै पत्थर आली जगा कन्नें टकराने दे डर कन्नें उनें चाजे दी पछाड़ी चार लंगर पाए, ते सबेरा ओनें दी आस करदे रे। "
ACT,27,30,"लेकन जेस लै चलाने आले चाजे उपरा नसना चांदे हे, तां गल्लें कन्नें लंगर पाने दे बाने डोंगी समुंद्र च तुआरी दिती; "
ACT,27,31,"तां पौलुस ने सूबेदार ते सपाईयें गी आखया, “जेकर ए चाजे ऊपर नेई रे, तां तोस बी नेई बची सकदे।” "
ACT,27,32,ओस बेलै सपाईयें रस्से कटीयै डोंगी केरी दिती। 
ACT,27,33,"जेस लै सबेरा ओनें पर हा, ओस बेलै पौलुस ने ए आखीयै, सबनी गी रुट्टी खाने आसतै समझाया, “अज चौदां देन ओए के तोस मेद करदे-करदे पुखे दे रे, ते केछ रुट्टी नेई खादी। "
ACT,27,34,"एस आसतै तुसेंगी समझाना ऐ के केछ खाई लियो, जेस कन्नें तोस बेच सको; किके थूआड़े बिचा कुसे दे सिरे दा एक बी बाल नेई किरग।” "
ACT,27,35,ए आखीयै ओस ने रुट्टी लेइयै सारें दे अगें परमेसर दा शुकर कित्ता ते तोड़ीयै खान लगया। 
ACT,27,36,ओस बेलै ओ सारे बी जिगरा करीयै रुट्टी खान लगे। 
ACT,27,37,अस सारे मिलीयै चाज ऊपर दो सो छियतर मनुक्ख हे। 
ACT,27,38,"जेस लै ओ रुट्टी खाईयै रजी गै, कनक गी समुंद्र च सुटीयै चाज गी हल्का करना लगे। "
ACT,27,39,"जेस लै देन निकलया, तां उनें ओस देश गी नेई पनछानया, लेकन एक बसती दिखी जेस दा कंडा चौरस हा, ते बचार कित्ता के जेकर ओई सकै तां इसै ऊपर चाज गी टकाचे। "
ACT,27,40,"एस करी उनें लंगर गी खोलियै समुंद्र च शुड़ी दीता ते उसै बेलै पतवारें दे बंधन खोली दिते, ते अवा दे अगें अगलै पाल दे रस्से चढ़ीयै कंढे दी बखी चले। "
ACT,27,41,"लेकन दो समुंद्र दे रेत् आली जगा च पेईयै उनें चाज गी टकाया, ते गल्लें तका खाईयै दबोई गेई ते खिसकी नेई सकी; लेकन पछाड़ी लैरें दे जोर कन्नें पजना लगी। "
ACT,27,42,"ओस बेलै सपाईयें दा ए बचार ओया के कैदियें गी मारी देचे, ऐसा नेई ऊऐ के कोई तैरीयै नसे। "
ACT,27,43,"लेकन सूबेदार ने पौलुस गी बचाने दी मरजी कन्नें उनेंगी एस बचार थमां रोकया ते ए आखया, के जेड़े तारी लाइ सकदे न, पैलें कूदीयै कंढे ऊपर निकली जांन; "
ACT,27,44,"ते बाकी कोई चाज दे टुकड़े उप्पर, ते कोई चाज दी बाकी चीजें दे सारे निकली जांन। एस रिती कन्नें सब कोई जमीन ऊपर सलामती कन्नें बची गै। "
ACT,28,1,"जेस लै अस बची गै,तां पता चलया के एस टापू गी मैलीते अखया जंदा ऐ। "
ACT,28,2,"ते उत्थें दे रौने आलें साड़े ऊपर बड़ी कृपा कित्ती; किके बरखा ओनें दे कारन ठंड ही, एस करी तां उनें अग्ग बालीयै असें सबनी अग्ग सेकी। "
ACT,28,3,"जेस लै पौलुस ने लकड़ीयें दा गट्ठा किठा करीयै अग्गी ऊपर रखया, तां एक सप्प चोभ लगने दे कारन गठे चा निकलया ते ओदे अथ्थ कन्नें चमकी गिया। "
ACT,28,4,"जेस लै उनें उत्थें दे रौने आलें सप्प गी ओदे अथ्थ कन्नें चमके दा दिखया, तां अप्पुं बिचें आखया, “सचें गै ए मनुक्ख अत्या करने आला ऐ, के ए समुंद्र थमां बची गिया, तां बी न्याय ने इसी जिंदा नेई रौन दीता।” "
ACT,28,5,"ओस बेलै ओस ने सप्पे गी अग्गी बेच सुटी दीता, ते उसी केछ आनी नेई ओई। "
ACT,28,6,"लेकन ओ लोक दिखा करदे हे के ओ सोजी जाना जां एक दम मरी जाना, लेकन जेस लै ओ मते चेर तकर दिखदे रे के ओस दा केछ बी नेई बिगड़या, तां अपना बचार बदलीयै आखया, “ए तां कोई देवता ऐ।” "
ACT,28,7,ओस जगा दे आसे पासे ओस टापू दे प्रधान पुबलीयुस दी जगा ही। ओस ने असेंगी अपने कर लेईयै त्रै देन मित्र पाव कन्नें साड़ा आदर खातर कित्ता। 
ACT,28,8,पुबलीयुस दा पिता बुखार ते पेचस कन्नें बमार पेदा हा। एदे आसतै पौलुस ने ओदे कोल कर जाइयै प्रार्थना कित्ती ते ओस ऊपर अथ्थ रखियै उसी चंगा कित्ता। 
ACT,28,9,जेस लै ऐसा ओया तां ओस टापू दे बाकी बमार पौलुस कोल आए ते ओसने उनेंगी चंगा कीत्ता। 
ACT,28,10,"उनें साड़ा बड़ा आदर कित्ता, ते जेस लै अस चलना लगे तां जे केछ साड़े आसतै जरूरी हा, चाजे ऊपर रखी दीता। "
ACT,28,11,"त्रै मीने दे बाद अस सिकन्दरिया दे एक चाज ऊपर चली पे, जेड़ा ओस टापू च ठणढू दे देन कटे करदा हा, ते जेस दी नशानी जुड़े दा देवता दियुसकूरी हा। "
ACT,28,12,सुरकूसा शैर च असें लंगर लाइयै त्रै देन टिके दे रे। 
ACT,28,13,"उत्त्थुआं अस मूडीयै रेगियुम शैर च आए; ते एक देन दे बाद दक्षिणी अवा चली, एस करी अस दुए देन पुतियुली शैर च आए। "
ACT,28,14,"उत्थें असें विश्वासी प्रा मिले, ते उन्दे आखने कन्नें अस उत्थें सत देन तकर रे; ते एस रिती कन्नें अस रोम शैर गी चले। "
ACT,28,15,"उत्त्थुआं दा विश्वास प्रा साड़ी खबर सुनियै के अस आ करने न, अप्पियुस दे चौक ते त्रै सरांई तकर आईयै साड़े कन्नें मुलाक़ात करने लेई निकली आए, जिनेंगी दिखियै पौलुस ने परमेसर दा शुकर कित्ता ते इम्त रखी। "
ACT,28,16,"जेस लै अस रोम शैर च पुज्जे, तां पौलुस गी एक सपाई कन्नें जेड़ा ओस दी रखया करै करदा हा, इकले रौने दा उक्म मिली गिया। "
ACT,28,17,"त्रै देन दे बाद ओस ने यहूदीयें दे अगबें लोकें गी बलाया, ते जेस लै ओ किटठे ओए तां ओस ने अखया, “ए मेरे अपने यहूदी प्राओ, मै अपने लोकें दे जां साड़े बजुर्गें दे रीती रबाजें दे बरोध बेच केछ नेई कित्ता, तां बी कैदी बनाईयै यरूशलेम बिचा रोमीं सरकार दे अथ्थ सोंपया गिया। "
ACT,28,18,"उनें मीकी जाचियै छुड़ना चाया, किके मिगी मारने दे जोग कोई कसुर नेई हा। "
ACT,28,19,"लेकन जेस लै यहूदी अगबें एस दे बरोध च आखन लगे, ते मीकी कैसर दी दुआई देना पेई; ए नेई के मीकी अपने लोकें ऊपर कोई कसुर लाना हा। "
ACT,28,20,"एस आसतै मै तुसेंगी बलाया ऐ, के थूआड़े कन्नें मिलां ते गल्ल बात करां; किके आंऊँ मसीह ऊपर विश्वास करना ते इस्राएल दी आस आसतै एस जंजीर कन्नें बन्ने दा ऐ।” "
ACT,28,21,"उनें उसी अखया, “नां असें तेरे बारै च यहूदीयें दे लाके थमां चिट्ठीयां पाइयां ते नां प्राऐं बिचा कुसे ने आईयै तेरे बारै च केछ गलाया ते नां बुरा गलाया। "
ACT,28,22,"लेकन तेरा बचार के ऐ? उवै अस तेरे थमां सुनना चानयां, किके अस जाननयां न, के अर जगा एस मत दे बरोध च लोग गल्लां करदे न।” "
ACT,28,23,"एस करी उनें यहूदी पौलुस आसतै एक देन रख्या, ते मते सारे लोग ओदे इत्थें किठे ओए, ते ओ परमेसर दे राज दी गुआई दिंदा, ते मूसा दे कनून ते उनें पविखवक्तें दी कताबें बिचा यीशु दे बारै च समझाई-समझाईयै सबेरे थमां लेइयै शामी तकर खोलीयै सुनादा रिया। "
ACT,28,24,"ओस बेलै केछ लोकें उनें गल्लें ऊपर विश्वास करी लेता, ते कईयें विश्वास नेई कित्ता। "
ACT,28,25,"जेस लै ओ अप्पुं बिचें एक मत नेई ओए, तां पौलुस दी एस गल्ल दे आखने ऊपर चली गै; पवित्र आत्मा ने यशायाह पविखवक्ता थमां थूआड़े बजुर्गें कन्नें ठीक गै आखया, "
ACT,28,26,"जाइयै इनें लोकें कन्नें बोल, के सुनदे ते रौगे, लेकन नेई समझगे, ते दिखदे ते रौगे, लेकन नेई बुझगे; "
ACT,28,27,"किके इनें लोकें दा मन मोटा ते उन्दे कन उच्चे ओई गेदे न, ते उनें अपनीयां अखीं बंद कित्तियां न, ऐसा नेइ उवै के ओ कदें अखीं कन्नें दिखन ते कन्नें कन्नें सुनन ते मन कन्नें समझन ते फिरि जांन, तां आंऊँ उनेंगी चंगा करां। "
ACT,28,28,"एस लेई तोस जानो के परमेसर दी एस मुक्ति दी कथा दुई जातीयें दे कोल पेजी गेई ऐ, ते ओ ग्रेण करगन। "
ACT,28,29,"जेस लै ओस ने ए आखया, तां यहूदी अप्पुं बिचें मती बैस करना लगे ते उत्त्थुआं दा चली गै। "
ACT,28,30,"ते पौलूस पुरे दो साल अपने कराये आले कर च रिया, "
ACT,28,31,"ते जेड़े ओदे कोल औंदे हे, उनें सबनीं कन्नें मिलदा रिया ते बगैर रोक टोक दै मता निडर ओइयै परमेसर दे राज दा प्रचार करदा ते प्रभु यीशु मसीह दीयां गल्लां सखांदा रिया। "
